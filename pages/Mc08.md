---
layout: page
title: Marco 8
---

[<-indietro](Mc07.html)  [avanti->](Mc09.html)
 
 ------------------------------------------------------------------------
 
#### Cibo per quattromila

##### 1-3

Di nuovo, in quel periodo, si radunò una folla immensa, e ancora una volta la gente rimase senza cibo. Gesù allora chiamò i suoi allievi: “Sono preoccupato per questa gente” disse, “è qui da tre giorni e non ha da mangiare. Se li mando a casa a stomaco vuoto si sentiranno male per strada perché arrivano anche da molto lontano.”

##### 4-7

“E come si fa a trovare cibo per tutti in questo posto sperduto?” chiesero gli allievi. Gesù domandò: “Quanti pani avete?” “Sette” risposero. Gesù ordinò alla folla di sedersi per terra, prese i sette pani, ringraziò Dio, li spezzò e li diede ai suoi allievi che li distribuirono alla folla. Trovarono anche dei piccoli pesci, e Gesù ringrazio Dio anche per quelli, poi ordinò agli allievi di distribuirli.

##### 8-9

Così la folla di circa quattromila persone mangiò fino a saziarsi, dopo di che Gesù li rimandò a casa. Alla fine del pasto furono raccolti gli avanzi e si riempirono sette grossi cesti.

##### 10

Subito dopo, Gesù salì sulla barca con i suoi allievi e andò verso la zona di Dalmanùta.

##### 11-12

Lo seguirono anche alcuni capi Ebrei con l’intento di discutere con lui. “Fai apparire un segno miracoloso in cielo” gli dissero, “Allora sì che ti crederemo!” Gesù sospirò e disse: “Perché questa gente chiede un miracolo? Io assolutamente non vorrei fare alcun miracolo per loro!”

##### 13

Poi li lasciò, risalì in barca e se ne andò verso l’altra riva del lago.

##### 14-16

Ma gli allievi avevano dimenticato di fare scorta di pane prima della partenza, infatti in barca avevano solo una pagnotta. Mentre attraversavano il lago, Gesù, molto seriamente, disse: “State lontani dal lievito di Erode e dei Farisei!” I discepoli cominciarono a discutere fra di loro: “Dice così perché ci siamo dimenticati di portare il pane…”

##### 17-21

Gesù si accorse di quello che dicevano ed esclamò: “Ma no! Il pane non c’entra! Possibile che non capite? Siete così insensibili? Come dice la Bibbia: *Avete occhi, ma non guardate! Avete orecchie, ma non ci sentite!* <sup><a href="#fn__1" id="fnt__1" class="fn_top">1)</a></sup> Avete dimenticato tutto? Quando ho sfamato cinquemila persone con cinque pezzi di pane, quante ceste di avanzi avete recuperato?” “Dodici” risposero gli allievi. “E quando ho dato da mangiare a quattromila persone con sette pani quanto cibo avanzò?” “Sette ceste” risposero. “E ancora non avete capito?”

#### Il cieco di Betsaida

##### 22

Arrivati a Betsaida, alcune persone gli portarono un cieco, supplicando Gesù di toccarlo.

##### 23-26

Gesù prese il cieco per mano e lo condusse fuori dal paese, poi con la saliva gli toccò gli occhi, gli appoggiò le mani e gli chiese: “Riesci a vedere qualcosa?” Il tipo si guardò intorno. “Sì, vedo degli uomini - ma non li vedo bene: mi sembrano alberi che camminano!” Allora Gesù mise ancora le mani sugli occhi del cieco, che guardò di nuovo e scoprì di essere guarito e di vedere tutto chiaramente. Gesù lo rimandò direttamente a casa: “Non passare nemmeno dal paese.” gli ordinò.

#### Chi è Gesù?

##### 27-28

Poi, insieme agli allievi, andò verso i paesi della zona di Cesarèa di Filippo. Per strada, chiese a loro: “Secondo la gente, chi sono io?” “Alcuni pensano che tu sia Giovanni il Battezzatore” risposero i discepoli. “Altri dicono che sei Elia o qualche altro profeta ritornato in vita.”

##### 29-30

Poi Gesù chiese: “E secondo voi, chi sono io?” Pietro rispose “Tu sei il <a href="http://www.pachialu.it/doku/doku.php?id=glossario#messia" class="wikilink1" title="glossario">Protagonista</a>.” Allora Gesù ordinò a loro assolutamente di non dirlo a nessuno.

##### 31-33

Poi cominciò a confidare a loro che avrebbe sofferto molto, che sarebbe stato respinto dal senato dei religiosi, dai capi sacerdoti e dagli esperti di Bibbia, che sarebbe stato ucciso e poi, dopo tre giorni, risuscitato. Siccome parlava molto apertamente con loro di queste cose, Pietro lo prese in disparte e cominciò a rimproverarlo. Allora Gesù si girò per guardare gli allievi e disse severamente a Pietro: “Stai lontano da me Satana! Tu non capisci le cose di Dio, solo le cose degli uomini.”

##### 34-35

Poi radunò gli allievi e la folla e cominciò a spiegare: “Chi mi vuole seguire deve smettere di pensare a se stesso: prenda la sua croce e mi segua. Chi vuole salvare la sua vita la perderà; chi invece la sacrifica per me e per amore del mio messaggio la salverà.”

##### 36-38

“A che serve guadagnare il mondo intero e poi perdere la propria vita? Con che cosa potete ricomprarla? Chiunque si vergogna di me e del mio messaggio davanti a questa società senza Dio e piena di colpe, sappia che anch’io, il <a href="http://www.pachialu.it/doku/doku.php?id=glossario#messia" class="wikilink1" title="glossario">Protagonista</a>, mi vergognerò di lui quando sarò nello splendore di mio Padre circondato dalla sua corte<sup><a href="#fn__2" id="fnt__2" class="fn_top">2)</a></sup>.”

<sup><a href="#fnt__1" id="fn__1" class="fn_bot">1)</a></sup> Geremia 5:21

<sup><a href="#fnt__2" id="fn__2" class="fn_bot">2)</a></sup> letteralmente: <a href="http://www.pachialu.it/doku/doku.php?id=glossario#angelo" class="wikilink1" title="glossario">angeli</a> consacrati a Dio.


------------------------------------------------------------------------
[<-indietro](Mc07.html) [avanti ->](Mc09.html)
