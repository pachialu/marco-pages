---
title: Mc08
permalink: /Mc08/
---

[<<]][[/Mc07|<]] [[/Mc09|>](/Mc01 "wikilink") [&gt;&gt;](/Lc01 "wikilink")

Cibo per quattromila
--------------------

1-3 Di nuovo, in quel periodo, si radunò una folla immensa, e ancora una volta la gente rimase senza cibo. Gesù allora chiamò i suoi allievi: "Questa gente mi fa compassione" disse, "è qui da tre giorni e non ha da mangiare. Se li mando a casa a stomaco vuoto si sentiranno male per strada perché c'è chi arriva da lontano."

4 "E come si fa a trovare cibo per tutti in questo posto sperduto?" chiesero i discepoli.

5 Gesù domandò: "Quanti pani avete?" "Sette" risposero. 6 Gesù ordinò alla folla di sedersi per terra, prese i sette pani, ringraziò Dio, li spezzò e li diede ai suoi allievi che li distribuirono alla folla.

7 Trovarono anche dei piccoli pesci, e Gesù ringrazio Dio anche per quelli, poi ordinò agli allievi di distribuirli.

8-9 Così la folla di circa quattromila persone, mangiò fino a saziarsi, dopo di che Gesù li rimandò a casa. Alla fine del pasto furono raccolti gli avanzi e si riempirono sette grossi cesti.

10 Subito dopo, Gesù salì sulla barca con i suoi allievi e andò verso la zona di Dalmanùta.

11 Lo seguirono anche alcuni capi Ebrei con l'intento di discutere con lui. "Fai apparire un segno miracoloso in cielo" gli dissero, "Allora sì che ti crederemo!"

12 Gesù sospirò e disse: "Perché questa gente chiede un miracolo?" Io assolutamente non vorrei fare alcun miracolo per loro!"

13 Poi li lasciò, risalì in barca e se ne andò verso l'altra riva del lago.

14 Ma gli allievi avevano dimenticato di fare scorta di pane prima della partenza, infatti ne avevano solo un pezzo con loro in barca.

15 Mentre stavano attraversando il lago, Gesù, molto seriamente, gli disse; "State lontani dal lievito di Erode e dei Farisei!" 16 I discepoli cominciarono a discutere fra di loro: "Dice così perché ci siamo dimenticati di portare il pane..."

17 Gesù si accorse di quello che dicevano ed esclamò: "Ma no! Il pane non c'entra! Possibile che non riuscite a capire? Siete così insensibili? 18 Come dice Isaia "I vostri occhi sono fatti per vedere, perché non guardate? Perché non aprite le orecchie per ascoltare? Non ricordate più nulla?" 19 Quando ho sfamato cinquemila persone con cinque pezzi di pane, quante ceste di avanzi avete recuperato?" "Dodici" risposero gli allievi. 20 E quando ho dato da mangiare a quattromila persone con sette pani quanto cibo avanzò?" "Sette ceste" risposero. 21 "E ancora non avete capito?"

Il cieco di Betsaida
--------------------

22 Arrivati a Betsaida, alcune persone gli portarono un cieco, supplicando Gesù di toccarlo.

23 Gesù prese il cieco per mano e lo condusse fuori dal paese, poi con la saliva gli toccò gli occhi, gli appoggiò le mani sopra e gli chiese: "Riesci a vedere qualcosa?"

24 Il tipo si guardò intorno. "Sì, vedo degli uomini \[ma non li vedo bene\]: mi sembrano alberi che camminano!".

25 Allora Gesù mise ancora le mani sugli occhi del cieco, che quando guardò di nuovo era guarito e vedeva tutto chiaramente.

26 Gesù lo rimandò direttamente a casa: "Non passare nemmeno dal paese" gli ordinò.

Pietro capisce chi è Gesù
-------------------------

27 Poi, insieme agli allievi, partì dalla Galilea andando verso i paesi della regione di Cesarèa di Filippo. Per strada, chiese a loro: "Che dice la gente? Chi pensano che io sia?"

28 "Alcuni di loro pensano che tu sia Giovanni il Battezzatore" risposero i discepoli. "Altri dicono che sei Elia o qualche altro profeta ritornato in vita"

29 Poi Gesù chiese: "E secondo voi, chi sono io?" Pietro rispose "Tu sei il Prescelto di Dio [1]" 30 Allora Gesù ordinò a loro assolutamente di non dirlo a nessuno.

31 Poi cominciò a raccontare a loro tuttto quello che avrebbe subìto: il senato dei religiosi, i capi sacerdoti e i professori di Mosè l'avrebbero respinto, sarebbe stato ucciso e poi resuscitato tre giorni dopo.

32 Siccome parlava con loro di queste cose molto apertamente, Pietro lo prese in disparte e cominciò a rimproverarlo.

33 Allora Gesù si girò a guardare gli allievi e poi severamente disse a Pietro: "Stai lontano da me Satana! Tu non capisci le cose di Dio, solo le cose degli uomini".

34 Poi chiamo vicino a sé gli allievi e la folla e cominciò a spiegare: "Chi vuole seguirmi deve smettere di pensare a se stesso: prenda la sua croce e mi segua. Chi vuole salvare la sua vita la perderà; chi invece è pronto a sacrificarla per me e per amore del mio messaggio la salverà.

36-38 "A cosa serve guadagnare tutto il mondo ma poi perdere la propria anima? Conoscete qualcosa che vale abbastanza per ricomprarla? 38 Chiunque si vergogna di me e del mio messaggio davanti a questa società senza Dio e piena di sbagli, sappia che anch'io, il Prescelto di Dio[2], mi vergognerò di lui quando sarò nello splendore di mio Padre circondato dalla sua corte[3].

[<<]][[/Mc07|<]] [[/Mc09|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
[Category: Marco](/Category:_Marco "wikilink")

[1] [Cristo](/G/Cristo "wikilink")

[2] [Messia](/G/Messia "wikilink")

[3] angeli