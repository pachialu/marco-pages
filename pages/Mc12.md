---
layout: page
title: Mc12
---

Il vigneto in affitto
---------------------

1-3 Gesù cominciò a raccontare delle storie ai presenti: “Un signore
piantò un vigneto, lo chiuse con una siepe, scavò una buca per
schiacciare l’uva e costruì una torretta per il guardiano, poi affittò
il vigneto a dei contadini e partì per un paese lontano. Al tempo della
vendemmia mandò uno dei suoi uomini a ritirare la sua parte del
raccolto, ma i contadini presero l’inviato, lo picchiarono e lo
mandarono indietro a mani vuote.

4-6 Il padrone allora mandò un’altro dei suoi dipendenti che subì lo
stesso trattamento, anzi peggio, perché fu ferito alla testa e
insultato. Ne mandò ancora un’altro e i contadini lo uccisero. Altri
ancora furono picchiati e uccisi, finché a quel signore rimase soltanto
il suo unico figlio, che amava tanto. Lo mandò per ultimo, pensando che
almeno per lui avrebbero avuto rispetto.

7-8 Ma quando i contadini lo videro arrivare, si dissero: “Questo
diventerà padrone del vigneto quando morirà suo padre. Forza!
Ammazziamolo e prendiamoci la sua eredità!” Così lo presero,
l’ammazzarono e buttarono il corpo fuori dal vigneto.

9-11 Secondo voi, cosa farà il padrone del vigneto? Sicuramente verrà ad
ucciderli tutti e darà il vigneto a qualcun’altro. Non avete letto nella
Bibbia: “La pietra che i costruttori hanno scartato è diventata la
pietra angolare. Questa è opera del Grande Architetto, una meraviglia da
contemplare!” [^14]

12-13 I capi ebrei volevano subito arrestarlo, perché avevano capito
benissimo che il racconto parlava di loro, ma non osavano toccarlo per
paura della folla. Perciò lo lasciarono e se ne andarono, mandando però
altri capi religiosi e politici a parlare con Gesù, sperando di fargli
dire qualcosa di compromettente.

Le tasse
--------

14-17 “Professore” dissero questi, “Sappiamo che lei è sincero e
trasparente, non cerca favori e non guarda in faccia a nessuno, ma
insegna la verità delle vie di Dio. Vorremmo sapere, quindi: è giusto, o
no, pagare le tasse all’imperatore di Roma?” Gesù sapeva quanto erano
falsi e disse: “Chi volete ingannare? Fatemi vedere una moneta!” Quando
gliela portarono, Gesù chiese: “Di chi è questa faccia e questo nome?”
“Di Cesare [^15], l’imperatore” risposero. E Gesù: “Date a Cesare quello
che è di Cesare, e date a Dio quello che è di Dio!”. Davanti a questa
risposta rimasero a bocca aperta.

La vita dopo la morte
---------------------

18-23 Poi si presentarono a Gesù alcuni Sadducei, un gruppo religioso
che non credeva che i morti torneranno in vita[^16]. Anche loro fecero
una domanda: “Professore, Mosè ci ha dato questa regola: se un uomo
sposato muore senza figli, il fratello del morto deve sposare la vedova
per darle dei figli al posto del defunto. Una volta, c’erano sette
fratelli: il primo si sposò, e morì senza figli; il secondo fratello
sposò la vedova, ma morì anche lui senza figli. Allora la sposò il
terzo, e anche lui morì senza figli, e così via: tutti e sette i
fratelli sposarono quella signora e tutti morirono senza avere figli.
Alla fine, per ultimo, morì anche la signora.”Noi vorremmo sapere
questo: quando i morti tornano in vita, di chi sarà moglie quella
signora, visto che è stata moglie di tutti e sette?

24-27 Gesù rispose: “Voi sbagliate, perchè non conoscete la Bibbia e
neanche la grandezza di Dio. Infatti quando i morti risorgeranno, non ci
sarà più il matrimonio, ma saranno tutti come gli
[angeli](../master/glossario.txt "glossario: angelo") del cielo.”Per
quanto riguarda la realtà del ritorno in vita, avete mai letto nel libro
dell’Esodo, la storia di Mosè e del cespuglio che bruciava? [^17] In
quell’occasione Dio disse a Mosè: “IO SONO DIO di Abramo, DIO di Isacco
e DIO di Giacobbe.” Questo non è Dio dei morti, ma dei vivi. Voi state
sbagliando di grosso!

La prima regola
---------------

28-31 Uno dei professori di Mosè che era lì e aveva seguito la
discussione capì che Gesù aveva risposto bene ai Sadducei, e gli si
avvicinò per chiedere: “Di tutte le [regole di
Mosè](../master/glossario.txt "glossario: legge di Mosé"), qual’è la più
importante?” Gesù rispose: “Quella che dice: *“Ascolta, Israele, il Capo
Supremo, nostro Dio, è l’unico Capo. Amalo con tutto il cuore, con tutta
la tua testa e le tue forze!”*[^18]. La seconda è: *“Ama chi ti è vicino
come te stesso”*[\^d]. Non ci sono regole più importanti di queste due.”

32-34 Il professore di Mosè rispose: “Collega, hai detto proprio la
verità: c’e solo un Dio e uno solo! È molto più importante amarlo con
tutto il cuore, con tutta la testa, con tutta l’anima e tutte le forze e
amare gli altri come se stessi piuttosto che sacrificare qualunque
[offerta rituale](../master/glossario.txt "glossario: sacrificio")
sull’altare. Gesù, apprezzando la risposta saggia, gli disse:”Tu non sei
lontano dal governo di Dio“. E dopo questo, nessuno trovò più il
coraggio di fargli altre domande.

35-37 Più tardi, mentre stava insegnando nel Tempio, Gesù aprì un
dibattito: “I vostri professori dicono che il [Prescelto di
Dio](../master/glossario.txt "glossario: Messia") deve essere
discendente del re Davide. Come è possibile? Davide stesso, guidato da
[Dio Spirito](../master/glossario.txt "glossario: Spirito Santo"), ha
scritto: \_”Dio disse al mio Capo: “Siediti alla mia destra, finché non
ti avrò schiacciato tutti i tuoi nemici”\ _. Se Davide lo chiamava Capo,
come può essere anche suo discendente?" E una folla immensa lo ascoltava
affascinata.

La piccola grande offerta
-------------------------

38-40 Gesù insegnava anche: “Non fidatevi dei professori di Mosè a cui
piace girare vestiti da religiosi di cultura, e si gonfiano quando la
gente li saluta in passeggiata. Vogliono sedersi nei primi posti nelle
chiese e al posto d’onore nelle feste, ma poi cacciano le vedove dalle
loro case, e si fanno belli recitando lunghe preghiere in pubblico.
Vedrete come Dio li ricompenserà!”.

41-43 Poi Gesù si sedette vicino alla cassetta delle offerte nel Tempio,
osservando quelli che lasciavano le monete, e si accorse che molti
ricchi offrivano grosse somme. Venne anche una povera donna che lasciò
cadere nella cassetta solo due monetine. Gesù chiamò gli allievi e
commentò: “Quella povera vedova ha dato di più di tutti gli altri,
perché gli altri hanno lasciato gli avanzi, ma lei ha offerto tutto
quello che le serviva per vivere.”

[^14]: Salmi 118:22-23

[^15]: “[Cesare]” era un modo per indicare l’imperatore

[^16]: [Risurrezione] glossario

[^17]: Esodo 3:6

[^18]: Deut 5:16-20, Es 20:12-16