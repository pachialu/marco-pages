---
layout: page
title: Marco 16
---

[<-indietro](Mc15.html) 
 
------------------------------------------------------------------------

#### É vivo!

##### 1-2

Finita la festa, Maria Maddalena, Salomé e Maria madre di Giacomo andarono a comprare dei prodotti per profumare <sup><a href="#fn__1" id="fnt__1" class="fn_top">1)</a></sup> il cadavere di Gesù, e all’alba della domenica mattina, molto presto, andarono alla tomba.

##### 3-5

Strada facendo, si chiedevano se avrebbero trovato qualcuno per spostare la pietra dall’ingresso della tomba. Ma quando andarono a controllare, trovarono che quella roccia enorme era già stata spostata. Perciò entrarono nella tomba e videro un giovane vestito di bianco seduto sulla destra.

##### 6-7

Le donne si spaventarono ma lui (l’angelo) disse: “Non stupitevi. State cercando Gesù di Nazarèt, quello che hanno crocifisso? Non è qui: è stato risuscitato! Questo è il posto dove avevano messo il suo cadavere. Ora andate e portate questo messaggio ai suoi allievi e a Pietro: ‘Gesù è andato avanti in Galilea: là vi incontrerete proprio come aveva predetto.’”

##### 8

Le donne si allontanarono di corsa dalla tomba tremando e troppo spaventate per parlare.

#### Gli ultimi giorni di Gesù sulla terra

(vedi nota <sup><a href="#fn__2" id="fnt__2" class="fn_top">2)</a></sup>)

##### 9-11

Era domenica mattina presto, quando Gesù tornò in vita, e la prima persona che lo vide fu Maria Maddalena, da cui aveva cacciato sette spiriti del male. Lei corse dagli allievi e li trovò tristi e con gli occhi pieni di lacrime: subito raccontò di aver visto Gesù. Era vivo! Ma nessuno le credeva.

##### 12-13

Poi Gesù apparve con un altro aspetto a due di loro, mentre camminavano verso la campagna. Questi tornarono a raccontarlo agli altri, che però non credettero neanche a loro.

##### 14

Più tardi Gesù si presentò agli Undici <sup><a href="#fn__3" id="fnt__3" class="fn_top">3)</a></sup>, mentre mangiavano. Li sgridò per la loro mancanza di fiducia, e per essersi rifiutati più volte di credere a quelli che l’avevano visto dopo che era tornato in vita.

##### 15-18

Disse: “Andate in tutto il mondo, per annunciare a tutti il mio <a href="http://www.pachialu.it/doku/doku.php?id=glossario#vangelo" class="wikilink1" title="glossario">messaggio</a>. Chiunque accoglie il messaggio e fa il lavaggio rituale, sarà salvo, e chiunque lo rifiuta verrà condannato. Quelli che si affidano a Dio si riconosceranno da queste cose: a nome mio cacceranno demòni; parleranno lingue nuove, potranno raccogliere serpenti a mani nude, bere veleni senza morire, benediranno i malati appoggiandogli le mani e quelli guariranno.”

##### 19-20

Quando Gesù finì di parlare con loro, fu trasportato in cielo, e andò a sedersi alla destra di Dio. Poi gli allievi partirono e predicarono dappertutto, e Dio li aiutò nella loro missione, confermando e accompagnando il suo messaggio con eventi soprannaturali.

------------------------------------------------------------------------
<sup><a href="#fnt__1" id="fn__1" class="fn_bot">1)</a></sup> gli ebrei dell’epoca non imbalsamavano, ma coprivano con profumi l’odore della decomposizione dei loro cari

<sup><a href="#fnt__2" id="fn__2" class="fn_bot">2)</a></sup> questa sezione, cioè i versi da 9 a 20, manca nelle versioni più antiche

<sup><a href="#fnt__3" id="fn__3" class="fn_bot">3)</a></sup> Giuda, il traditore, aveva lasciato i dodici allievi scelti, che erano rimasti in undici

------------------------------------------------------------------------

[<-indietro](Mc15.html)

