---
layout: page
title: Mc05
---

### L’indemoniato
1-2 Arrivarono all’altra riva del lago, nella regione dei Geraseni. Gesù
era appena sceso dalla barca, quando improvvisamente gli corse incontro
un indemoniato che veniva dal cimitero.

3-5 Questo personaggio viveva tra le tombe ed era così forte che non si
riusciva a tenerlo legato: succedeva spesso che lo legavano o lo
incatenavano, ma lui riusciva a rompere le catene e scappare. Nessuno
riusciva a tenerlo. Giorno e notte vagava tra le tombe e su e giù per le
colline, urlando e ferendosi con le pietre.

6 Mentre Gesù era ancora lontano, il tipo l’aveva visto e gli era corso
incontro. Gli arrivò vicino e si buttò a terra davanti a lui.

7-8 Allora Gesù parlò allo spirito che era dentro l’indemoniato dicendo:
“Esci, spirito del male!”. Lo spirito cacciò un urlo terribile: “Che
vuoi da me Gesù, Figlio del Dio Potentissimo: ti prego, non torturarmi!”

9-10 Poi Gesù chiese: “Come ti chiami?” e lo spirito gli rispose:
“Esercito, perché siamo in tanti”. Allora gli spiriti lo pregarono di
non mandarli troppo lontano.

11-12 Nelle vicinanze c’era un grosso branco di maiali che pascolavano
sulla collina sopra il lago. Gli spiriti lo supplicarono: “Mandaci in
quei maiali!”.

13 Gesù acconsentì: gli spiriti del male uscirono dal quel signore ed
entrarono nei maiali. Tutto il branco si buttò a capofitto nel lago e
annegò. Morirono circa duemila maiali!

14 I guardiani dei maiali corsero in città e nelle campagne della zona a
raccontare la notizia. La gente arrivò di corsa per vedere di persona
cosa era successo.

15-16 Quando arrivarono a Gesù, e videro l’ex-indemoniato seduto
normalmente, vestito e completamente sano di mente, si spaventarono.
Intanto, quelli che avevano assistito in diretta continuavano a
raccontarlo.

17-19 La folla cominciò a pregarlo di andare via e così Gesù ritornò in
barca. Il tipo esorcizzato invece, voleva a tutti i costi seguirlo, ma
Gesù glielo vietò. “Vai a casa tua” gli ordinò, “e racconta agli altri
tutto quello che Dio ha fatto per te, e come ti è venuto incontro!”

20 Così quel signore se ne andò, e cominciò ad raccontare in tutta la
zona delle Dieci Città le cose stupende che Gesù aveva fatto per lui, e
tutti rimanevano sconvolti.

### Gesù risuscita una ragazza e guarisce una signora
21-24 Quando Gesù arrivò all’altra riva del lago in barca, fu circondato
da una folla immensa. Improvvisamente arrivò un capo di sinagoga, di
nome Iairo che si avvicinò e si buttò ai piedi di Gesù, implorandolo di
guarire la sua bimba. “Sta per morire, ti prego vieni ad appoggiare le
tue mani su di lei, e sarà guarita.” Gesù andò con quel signore e la
folla lo seguiva e lo stringeva da tutte le parti.

25-26 Tra la gente c’era una donna che da dodici anni soffriva di una
emorraggia. La poveretta aveva sofferto molto in questi anni, passando
di medico in medico, spendendo tutto quello che aveva. Ma invece di
migliorare, peggiorava sempre.

27-29 Avendo sentito parlare dei miracoli di Gesù, gli si avvicinò da
dietro, in mezzo alla folla, e gli toccò il vestito, pensando: “Se
riesco anche solo a toccargli il vestito, sarò guarita!”. Fu proprio
così: appena lo toccò, l’emorraggia si fermò e la donna capì di essere
guarita.

30-34 Gesù si accorse subito dell’evento soprannaturale, e rivolgendosi
alla folla, chiese: “Chi mi ha toccato i vestiti?”. I suoi allievi
commentarono: “Con tutta la gente che ci stringe, ci vieni a chiedere
chi ti ha toccato?”. Ma Gesù continuava a guardarsi intorno per capire
chi era stato. Allora quella donna, tremante e impaurita per quello che
le era successo, venne avanti e si buttò ai suoi piedi confessando
l’accaduto. Allora Gesù le disse: “Cara, la tua fiducia ti ha salvato,
stai tranquilla e goditi la guarigione!”

35-36 Mentre Gesù stava ancora parlando, arrivarono delle persone dalla
casa del capo della sinagoga con la notizia che ormai la bambina era
morta e non c’era motivo di disturbare il Professore. Ma Gesù sentì i
loro discorsi e disse a Iairo: “Non ti preoccupare. Devi fidarti solo di
me.”

37-39 Poi permise solo a Pietro, Giacomo e suo fratello Giovanni di
accompagnarlo. Quando arrivarono a casa di Iario, Gesù vide una grande
confusione: tutti piangevano e urlavano. A questo punto entrò e disse ai
presenti: “Perché piangete e gridate? La bambina non è morta, sta solo
dormendo!”

40-42 Ma quelli lo prendevano per pazzo. Allora Gesù li fece uscire, si
fece accompagnare dai genitori e i tre allievi ed entrò nella stanzetta
della bambina.\
Le prese la mano e le disse nella sua lingua: “Ragazzina, alzati!”
(aveva dodici anni). La ragazza si alzò subito in piedi e cominciò a
camminare, mentre i genitori facevano salti di gioia.

43 Gesù ordinò ai genitori di non raccontare niente a nessuno, e suggerì
di dare alla ragazza qualcosa da mangiare.


[<-indietro](Mc04.html) [avanti->](Mc06.html)