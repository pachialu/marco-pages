---
title: Mc15
permalink: /Mc15/
---

[<<]][[/Mc14|<]] [[/Mc16|>](/Mc01 "wikilink") [&gt;&gt;](/Lc01 "wikilink")

Da Pilato: la condanna
----------------------

1 La mattina presto, i Sacerdoti Capi e i consiglieri, i professori di Mosé e la Corte Suprema al completo si riunirono per discutere cosa fare. Alla fine, fecero legare Gesù e lo portarono da Pilato (il governatore romano).

2 Pilato chiese a Gesù: "Sei tu il Re degli Ebrei?" [1] "L'hai detto tu", rispose Gesù.

3 Siccome i capi dei sacerdoti lo accusavano di molti crimini, Pilato gli chiese ancora: "Perchè non dici niente? Senti tutte le accuse che ti fanno?"

5 Ma Gesù, con grande stupore di Pilato, non disse una parola.

6 A quei tempi, durante la Pasqua ebraica, si usava liberare un prigioniero, in base alle richieste del popolo; e si trovava in carcere un certo Barabba, che insieme ad altri terroristi aveva commesso omicidio durante una rivolta. La folla, quindi, si rivolse a Pilato per chiedere il rilascio di un prigioniero e Pilato disse: "Volete che vi liberi il re degli Ebrei?"

10 Diceva così, perché si era ormai reso conto che le accuse contro Gesù erano una messa in scena dei capi sacerdoti, invidiosi della sua popolarità.

11 Ma i capi sacerdoti incitavano la folla a chiedere la liberazione di Barabba al posto di Gesù.

12 "Allora" chiese Pilato, "cosa dobbiamo fare con questo signore che voi chiamate il Re degli Ebrei?" E la folla urlò: "Crocifiggilo!" 14 "Ma perché?" domandò Pilato, "Cos'ha fatto di male?" E loro, sempre più forte: "In croce! In croce!"

15 A questo punto Pilato, volendo accontentare la folla, liberò Barabba. Ordinò che Gesù fosse frustato e lo consegnò (ai soldati) per farlo crocifiggere.

16 I soldati romani lo portarono nella fortezza, dove riunirono tutto il corpo di guardia. Gli buttarono addosso un mantello color porpora, intrecciarono una corona di spine e gliela misero in testa. Poi lo salutavano (per gioco): "Salve, Re degli Ebrei!" e lo colpivano con un bastone, gli sputavano addosso e si inginocchiavano fingendo di adorarlo.

20 Alla fine, (stanchi del gioco,) gli tolsero il mantello color porpora e gli rimisero i suoi vestiti. Lo portarono via per crocifiggerlo. In quel momento tornava dalla campagna un signore di nome Simone di Cirene, padre di Alessandro e Rufo. I soldati lo costrinsero a portare la croce di Gesù.

La crocefissione
----------------

22 Portarono Gesù in un posto detto "Gòlgota" (cioè "luogo del teschio"). Lì gli offrirono del vino misto a mirra, ma Gesù lo rifiutò. Lo inchiodarono alla croce e giocarono a dadi i suoi vestiti, per spartirli tra di loro. Erano circa le nove di mattina, quando lo crocifissero.

26 Sulla croce, sopra la sua testa, fu fissata una scritta che indicava l'accusa contro Gesù. Si leggeva: "Il Re degli Ebrei".

27 Quella mattina furono crocifissi anche due banditi; le loro croci erano una a destra e l'altra a sinistra di quella di Gesù. 28 (Si realizzava così la profezia che diceva "Lui fu catalogato fra i malviventi") [2]

29 La gente che passava di lì lo prendeva in giro, scuotendo la testa ironicamente: "Tu che potevi distruggere il Tempio e ricostruirlo in tre giorni, salvati da solo e scendi dalla croce!".

31 Anche i capi sacerdoti e i professori di Mosè lo insultavano e si dicevano: "Ha salvato gli altri, ma non è capace di salvare se stesso!". "Tu che sei il Prescelto, Re di Israele, scendi dalla croce e ti crederemo!". Perfino i due che stavano morendo con lui lo insultavano.

33 Vweso mezzogiorno il cielo si oscurò e rimase buio fino alle tre di pomeriggio circa. 34 Poi Gesù gridò forte: "Elohì, Elohì, lamà sabactanì", che vuol dire. "Dio mio, Dio mio, perché mi hai abbandonato?" [3]

35 Alcuni presenti, sentendo quelle parole, pensavano stesse chiamando il profeta Elia. Un signore corse a prendere una spugna e la inzuppo nell'aceto, poi la infilò su un asta e cercò di far bere Gesù, dicendo: "Aspettate, vediamo se viene Elia a tirarlo giù."

37 Gesù gridò forte e morì.

38 La tenda del Tempio si squarciò in due, da cima a fondo.

39 L'ufficiale dell'esercito romano che era lì vicino, di fronte a Gesù, vedendo come era morto, esclamò: "Questo era davvero il Figlio di Dio!".

40 C'erano anche alcune donne che seguivano la scena da lontano: Maria Maddalena, Maria (la madre di Giacomo "il piccolo" e di Iose), Salomé ed altre.

41 Queste donne si erano prese cura di Gesù da quando era nella regione della Galilea e lo avevano seguito fino a Gerusalemme.

42 Tutto questo succedeva alla vigilia della festa.

La sepoltura
------------

42-43 Nel tardo pomeriggio, Giuseppe di Arimatèa, onorato membro del Tribunale Ebraico (che aspettava fiducioso il governo di Dio), si fece coraggio e andò da Pilato a chiedere il cadavere di Gesù.

44 Pilato non riusciva a credere che Gesù fosse già morto [4] e chiese all'ufficiale di turno se Gesù era morto da molto. L'ufficiale confermò il fatto, e Pilato concesse a Giuseppe di prendere il corpo di Gesù.

46 Giuseppe comprò un lenzuolo di lino e, dopo aver tolto dalla croce il corpo di Gesù, lo avvolse nel lenzuolo e lo collocò in una tomba scavata nella roccia, che chiuse rotolando davanti all'apertura una grossa pietra.

47 Maria Maddalena e Maria, madre di Iose, stavano a guardare dove veniva deposto il cadavere di Gesù.

[<<]][[/Mc14|<]] [[/Mc16|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
[Category: Marco](/Category:_Marco "wikilink")

[1] [Ebrei](/G/Ebrei "wikilink")

[2] Lc 22:16

[3] [Salmo 22](/Salmo_22 "wikilink"):1

[4] crocefissione, la morte era solitamente per asfissia, quando cedevano le gambe della vittima