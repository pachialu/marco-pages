---
title: Mc14
---

[<<]][[/Mc13|<]] [[/Mc15|>](/Mc01 "wikilink") [&gt;&gt;](/Lc01 "wikilink")

Il profumo
----------

1 Due giorni prima della Pasqua ebraica[1], durante la quale non si mangia pane lievitato, i capi sacerdoti e i professori di Mosè [2] studiavano una trappola per arrestare Gesù, per poi ucciderlo. 2 Dicevano: "Ma non possiamo farlo durante la Pasqua, altrimenti ci sarà una protesta popolare!"

3 Gesù, nel frattempo, era a Betània, nella casa di Simone, il lebbroso. Mentre erano a tavola, entrò una signora con una boccetta di alabastro contenente un profumo costoso di nardo puro, aprì [3] la boccetta e versò il profumo sulla testa di Gesù.

4 Alcuni di quelli che mangiavano con loro la presero male e dicevano: "Ma che spreco! Quel profumo si poteva vendere per più di trecento monente d'argento [4] e dare il ricavato ai poveri!" e la rimproveravano.

6 Gesù allora disse, "Lasciatela in pace! Perché la criticate per un bel gesto che mi ha fatto? I poveri li avrete sempre, e potete aiutarli quando volete, ma non avrete sempre me!

8 Lei ha fatto quello che poteva: ha profumato il mio corpo anticipando la mia sepoltura [5]. E aggiungo questo: dovunque nel mondo porteranno il mio messaggio, verrà ricordato anche quello che ha fatto questa donna.

L'ultima cena
-------------

10 Giuda Iscariota, uno degli allievi, andò dai capi sacerdoti per accordarsi con loro e tradire Gesù. Quando i capi sacerdoti capirono il motivo della sua visita, furono molto contenti e gli promisero una ricompensa. Così Giuda cominciò a cercare il momento e il posto giusto per consegnare Gesù nelle loro mani

12 Il primo giorno della Pasqua ebraica, quando gli Ebrei ammazzano ritualmente [6] gli agnelli, gli allievi chiesero a Gesù dove volesse mangiare la cena tradizionale di Pasqua. Gesù inviò due di loro a Gerusalemme con queste istruzioni: "Quando vedrete un signore con una brocca d'acqua che vi viene incontro, seguitelo fino alla casa dove entra, e poi dite al padrone: "Il nostro Professore ci manda a chiedere: "In quale stanza posso fare la cena di Pasqua con i miei allievi?". Lui vi porterà in una grande sala al piano di sopra, già sistemata: là preparate la nostra cena".

16 Gli allievi andarono in città, trovarono tutto come Gesù aveva detto e prepararono la cena. Verso sera, poi, arrivarono Gesù e i dodici. Mentre mangiavano, Gesù disse: "Sappiate che uno di voi mi tradirà, uno che mangia con me".

19 I discepoli furono invasi da una grande tristezza e uno dopo l'altro gli chiedevano: "Sarò mica io?" 20 Gesù rispose: "È uno di voi dodici, quello che sta mangiando con me. Io devo morire, come hanno predetto i profeti nella Bibbia, ma povero quello che mi tradirà! Sarebbe meglio per lui che non fosse mai nato!

22 Mentre stavano mangiando, Gesù prese del pane, ringraziò Dio, poi lo spezzò e lo diede agli allievi, dicendo: "Mangiate, questo è il mio corpo".

23 Poi prese un bicchiere (di vino), ringraziò Dio, lo passò agli allievi e tutti ne bevvero. Disse: "Questo è il mio sangue, versato per molti, il sangue del nuovo patto. Ascoltate bene, io non berrò più vino fino al giorno che ne berrò del nuovo nel regno di Dio!"

26 Dopo aver cantato un canto della Pasqua, uscirono e si diressero sul Monte degli Ulivi. Gesù disse ai discepoli: 27 "Voi mi abbandonerete tutti, perché, tramite i profeti, Dio ha detto: "Ucciderò il Pastore, e le pecore saranno disperse!" 28 Ma quando tornerò in vita, andrò in Galilea, e ci rivedremo lì!"

29 Allora Pietro gli disse: "Io non ti abbandonerò mai! Non importa quello che fanno gli altri!" 30 Ma Gesù rispose: "Pietro, io invece ti dico che domani mattina, prima che il gallo canti due volte, tre volte mi avrai disconosciuto".

31 "No!" esclamò Pietro. "Neanche se dovessi morire con te! Non ti rinnegherò mai!" E gli altri allievi dicevano lo stesso.

Gesù arrestato
--------------

32 Erano arrivati intanto in un uliveto, detto Getsèmani. Gesù ordinò ai suoi allievi: "State seduti quì, mentre io vado a pregare".

33 Si portò Pietro, Giacomo e Giovanni e cominciò a sentirsi oppresso dall'ansia e da una profonda angoscia. 34 Allora Gesù disse loro: "Mi sento oppresso da una tristezza mortale: state svegli quì vicino a me". 35 Andò un po' più avanti, poi cadde a terra, pregando Dio che, se possibile, gli evitasse il momento terribile che lo aspettava.

36 "Papà, Padre mio" diceva, "tutto ti è possibile. Allontana da me questo dolore! Però, sia fatto come vuoi tu, non come vorrei io." 37 Poi tornò dai tre discepoli e li trovò addormentati. "Simone!" chiamò, "Stai dormendo? Non sei riuscito a stare sveglio nemmeno un'ora con me?" 38 State svegli e pregate per non cadere in tentazione, perchè, anche se lo spirito è volenteroso, il fisico è debole!".

39 Gesù si allontanò di nuovo e pregò, ripetendo le stesse parole. 40 Poi, ritornò dagli allievi e di nuovo li trovò addormentati. Non erano riusciti a tenere gli occhi aperti e non sapevano cosa rispondergli.

40 La terza volta che tornò da loro, disse: "Dormite pure, riposatevi. È finita: è venuto il momento in cui devo essere tradito e consegnato a delle persone cattive. 42 Alzatevi! Dobbiamo andare. Ecco, sta arrivando l'uomo che mi tradisce.

43 Stava ancora parlando, che arrivò Giuda, uno dei dodici, accompagnato da una banda armata di spade e bastoni, inviata dai sommi sacerdoti e dagli altri capi ebrei.

44 Giuda aveva stabilito con loro un segnale: "Quello che bacerò è lui. Prendetelo e portatelo via!" 45 Così, appena arrivati, Giuda si avvicinò a Gesù e lo chiamò: "Professore!", poi lo baciò. Allora gli altri gli si buttarono addosso e lo immobilizzarono. Ma qualcuno sfoderò una spada e ferì un servo del Sacerdote Capo, tagliandogli un orecchio.

48 Gesù chiese: "Sono un criminale talmente pericoloso che mi venite a prendere con spada e bastoni? Perché non mi avete arrestato nel Tempio? Ero lì con voi tutti i giorni ad insegnare. Ma queste cose succedono in modo che si avverino le profezie che mi riguardano". A quel punto, gli allievi scapparono e lo abbandonarono. Stava seguendo Gesù anche un ragazzo che indossava soltanto una specie di lenzuolo. Quando cercarono di prenderlo, lasciò cadere il lenzuolo e scappò tutto nudo.

Il processo
-----------

53 Gesù fu portato dal Sacerdote Capo [7], dove si riunirono tutti i capi sacerdoti e gli altri capi religiosi.

54 Pietro, che lo seguiva a distanza, era entrato nel cortile del Sacerdote Capo e andò a sedersi fra i servi che si scaldavano intorno al fuoco.

55 Intanto, i capi dei sacerdoti e la Corte Suprema ebraica al completo stavano cercando un'accusa contro Gesù per poterlo condannare a morte, ma non ne trovavano. Molti testimoni portavano false testimonianze, ma si contraddicevano a vicenda.

57 Alla fine, si alzarono alcuni signori, cercando di accusare falsamente Gesù. Dissero: "Abbiamo sentito che diceva "Distruggerò questo Tempio costruito dagli uomini e in tre giorni ne costruirò un altro, fatto senza intervento umano."" Ma neanche su questo punto erano d'accordo.

60 Allora il Sacerdote Capo si alzò e, davanti al tribunale, chiese a Gesù: "Perché non rispondi a questa accusa? Cosa rispondi in tua difesa?" Gesù non rispondeva, allora il Sacerdote Capo chiese: "Sei tu il Prescelto di Dio, Figlio di Dio?"

62 Gesù rispose: "Sì, sono io. E voi mi vedrete sedere vicino a Dio e ritornare fra le nuvole del cielo!"

63 Il Sacerdote Capo si strappò i vestiti, gridando: "Che bisogno c'è di altri testimoni? Tutti quanti avete ascoltato la sua bestemmia! Come lo giudicate?" Tutti votarono per la condanna.

65 Alcuni di loro gli sputavano addosso, poi lo bendarono e cominciarono a colpirlo e a prenderlo in giro, dicendo: "Ci fai una profezia?". Anche le guardie lo prendevano a schiaffi.

Pietro disconosce Gesù
----------------------

66 Nel frattempo, Pietro era rimasto sotto, nel cortile. Venne una delle serve del Sacerdote Capo che lo vide scaldarsi vicino al fuoco. La signora lo osservò e disse: "Anche tu eri con Gesù di Nazarèt! [8]

68 Pietro negò: "Non so neanche cosa stai dicendo!" disse, allontanandosi verso il cortile. (In quel momento il gallo cantò).

69 Guardandolo, la serva cominciò a ripetere agli altri: "Quello lì è uno di loro!"

70 Pietro negò di nuovo. Poco dopo, altre persone lì attorno cominciarono a dire a Pietro: "Sì che sei uno di loro, perché vieni dalla Galilea!" 71 Pietro iniziò a giurare e spergiurare, dicendo: "Non lo conosco nemmeno, questo personaggio di cui parlate!"

72 Il gallo cantò per la seconda volta e improvvisamente Pietro ricordò le parole di Gesù: "Prima che il gallo canti due volte, tre volte mi avrai rinnegato". E Pietro, ripensandoci, pianse.

[<<]][[/Mc13|<]] [[/Mc15|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
[Category: Marco](/Category:_Marco "wikilink")

[1] [G/Pasqua](/G/Pasqua "wikilink")

[2] [G/dottori della legge](/G/dottori_della_legge "wikilink")

[3] ruppe: si trattava di bottigliette sigillate: l'apertura più veloce era la rottura

[4] trecento [G/monete d'argento](/G/monete_d'argento "wikilink") o denarii, più di un anno di stipendio

[5] i riti della sepoltura dell'epoca prevedevano la profumazione del cadavere, per chi ne aveva le possibilità

[6] sacrificio

[7] [Sommo Sacerdote](/G/Sommo_Sacerdote "wikilink")

[8] Nazaret, luogo di residenza di Giuseppe e Maria