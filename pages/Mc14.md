---
layout: page
title: Mc14
---

Il profumo
----------

1-2 Due giorni prima della
[Pasqua](../master/glossario.txt "glossario: Pasqua") ebraica, durante
la quale non si mangia pane lievitato, i capi sacerdoti e i [professori
di Mosè](../master/glossario.txt "glossario: legge di Mosè") studiavano
una trappola per arrestare Gesù, per poi ucciderlo. Dicevano: “Ma non
possiamo farlo durante la Pasqua: rischiamo una rivolta popolare!”

3-9 Gesù, nel frattempo, era a Betània, nella casa di Simone, il
lebbroso. Mentre erano a tavola, entrò una donna con una boccetta di
alabastro contenente un profumo costoso di nardo puro, aprì[^20] la
boccetta e versò il profumo sulla testa di Gesù. Alcuni di quelli che
mangiavano con loro ci rimasero male e commentarono: “Ma che spreco!
Quel profumo si poteva vendere per più di un anno di stipendio [^21] e
dare il ricavato ai poveri!” e la rimproveravano. Gesù replicò:
“Lasciatela in pace! Perché la criticate per un bel gesto che ha fatto a
me? I poveri li trovate sempre, e potete aiutarli quando volete, ma io,
tra un po’, me ne vado! Lei ha fatto quello che poteva: ha profumato il
mio corpo, anticipando la mia sepoltura[^22]. E aggiungo questo:
dovunque nel mondo porteranno il mio messaggio, verrà ricordato anche
quello che ha fatto questa donna.”

L’ultima cena
-------------

10-11 Giuda Iscariota, uno degli allievi, andò dai capi sacerdoti per
mettersi d’accordo e tradire Gesù. Quando i capi sacerdoti capirono il
motivo della sua visita, furono molto contenti e gli promisero una
ricompensa. Così Giuda cominciò a cercare un’occasione per consegnare
Gesù nelle loro mani.

12-15 Il primo giorno della Pasqua ebraica, quando gli Ebrei ammazzano
ritualmente [^23] gli agnelli, gli allievi chiesero a Gesù dove volesse
mangiare la tradizionale cena di Pasqua. Gesù inviò due di loro a
Gerusalemme con queste istruzioni: “Quando vedrete un signore con una
brocca d’acqua che vi viene incontro, seguitelo fino alla casa dove
entra, e poi dite al padrone:”Il nostro Professore ci manda a chiedere:
“In che stanza posso fare la cena di Pasqua con i miei allievi?”. Lui vi
porterà in una grande sala al piano di sopra, già sistemata: preparate
la nostra cena lì“.

16-18 Gli allievi andarono in città, trovarono tutto come Gesù aveva
detto e prepararono la cena. Verso sera, poi, arrivarono Gesù e i
dodici. Mentre mangiavano, Gesù disse: “Sappiate che uno di voi mi
tradirà, uno che mangia con me”.

19-21 I discepoli ci rimasero malissimo e uno dopo l’altro gli
chiedevano: “Sarò mica io?” Gesù rispose: “È uno di voi dodici, quello
che sta mangiando con me. Io devo morire, come hanno predetto i profeti
nella Bibbia, ma guai a quello che mi tradirà! Sarebbe meglio che non
fosse mai nato!”

22 Mentre stavano mangiando, Gesù prese un pane, ringraziò Dio, poi lo
spezzò e lo diede agli allievi, dicendo: “Mangiate, questo è il mio
corpo”.

23-25 Poi prese un bicchiere di vino, ringraziò Dio, lo passò agli
allievi e tutti ne bevvero. Disse: “Questo è il mio sangue, versato per
molti, il sangue del nuovo patto. Ascoltatemi bene: io non berrò più
vino fino a quando berrò quello nuovo sotto il governo di Dio!”

26-28 Dopo aver cantato un inno della Pasqua, uscirono e si diressero
sul Monte degli Ulivi. Gesù disse ai discepoli: “Voi mi abbandonerete
tutti, perché, tramite i profeti, Dio ha detto: *“Ucciderò il Pastore, e
le pecore saranno disperse!”* [^24] Ma quando tornerò in vita, andrò in
Galilea, e ci rivedremo lì!”

29-31 Allora Pietro gli disse: “Io non ti abbandonerò mai! Non importa
quello che fanno gli altri!” Ma Gesù rispose: “Pietro, io invece ti dico
che domani mattina, prima che il gallo canti due volte, avrai già detto
tre volte che non mi conosci”. “Ma no!” esclamò Pietro. “Neanche se
dovessi morire con te! Non ti rinnegherò mai!” E gli altri allievi
dicevano lo stesso.

Gesù arrestato
--------------

32 Erano arrivati intanto in un uliveto, detto Getsèmani. Gesù ordinò ai
suoi allievi: “State seduti quì, che vado a pregare”.

33-35 Si portò Pietro, Giacomo e Giovanni e cominciò a sentirsi ansioso
e profondamente angosciato. E Gesù disse: “Mi sento oppresso da una
tristezza mortale: state svegli quì vicino a me”. Andò un po’ più
avanti, poi cadde a terra, pregando Dio che, se possibile, gli
risparmiasse il momento terribile che lo aspettava.

36-38 “Papà, Padre mio” diceva, “tutto ti è possibile. Allontana da me
questo dolore! Però, sia fatto come vuoi tu, non come vorrei io.” Poi
tornò dai tre discepoli e li trovò addormentati. “Simone!” chiamò, “Che
fai, dormi? Non sei riuscito a stare sveglio nemmeno un’ora con me?”
State svegli e pregate di non cadere in tentazione, perchè, anche se lo
spirito è volenteroso, il fisico è debole!"

39-40 Gesù si allontanò di nuovo e pregò, ripetendo le stesse parole.
Poi, tornò dagli allievi e di nuovo li trovò addormentati. Non erano
riusciti a tenere gli occhi aperti e non sapevano cosa rispondergli.

41-42 La terza volta che tornò da loro, disse: “Ancora dormite? È
finita: è venuto il momento in cui devo essere tradito e consegnato a
gente senza Dio. Alzatevi! Dobbiamo andare! Guardate, sta arrivando
l’uomo che mi tradisce!”

43 Stava ancora parlando, che arrivò Giuda, uno dei dodici, accompagnato
da una banda armata di spade e bastoni, inviata dai sommi sacerdoti e
dagli altri capi ebrei.

44-47 Giuda aveva stabilito con loro un segnale: “Quello che bacerò è
lui. Prendetelo e portatelo via!” Così, appena arrivati, Giuda si
avvicinò a Gesù e lo chiamò: “Professore!”, poi lo baciò. Allora gli
altri gli si buttarono addosso e lo immobilizzarono. Ma qualcuno sfoderò
una spada e ferì un servo del Sacerdote Capo, tagliandogli un orecchio.

48-50 Gesù chiese: “Sono un criminale talmente pericoloso che mi venite
a prendere con spade e bastoni? Perché non mi avete arrestato nel
Tempio? Ero lì con voi ogni giorno ad insegnare. Ma queste cose
succedono in modo che si avverino le profezie che mi riguardano.” A quel
punto, gli allievi scapparono e lo abbandonarono.

51-52 Stava seguendo Gesù anche un ragazzo coperto soltanto da una
specie di lenzuolo. Quando cercarono di prenderlo, lasciò cadere il
lenzuolo e scappò tutto nudo.

Il processo
-----------

53 Gesù fu portato dal [Sacerdote Capo][], dove si riunirono tutti i
capi sacerdoti e gli altri capi religiosi.

54 Pietro, che lo seguiva a distanza, era entrato nel cortile del
Sacerdote Capo e andò a sedersi fra i servi che si scaldavano intorno al
fuoco.

55-56 Intanto, i capi dei sacerdoti e la Corte Suprema ebraica al
completo stavano cercando un’accusa contro Gesù per poterlo condannare a
morte, ma non ne trovavano. Molti testimoni portavano false
testimonianze, ma si contraddicevano a vicenda.

57-58 Alla fine, si alzarono alcuni signori, cercando di accusare
falsamente Gesù. Dissero: “Abbiamo sentito che diceva”Distruggerò questo
Tempio costruito dagli uomini e in tre giorni ne costruirò un altro,
fatto senza intervento umano.“” Ma neanche su questo punto erano
d’accordo.

60-62 Allora il Sacerdote Capo si alzò e, davanti al tribunale, chiese a
Gesù: “Perché non rispondi a questa accusa? Cosa rispondi in tua
difesa?” Gesù non rispondeva, allora il Sacerdote Capo chiese: “Sei tu
il [Liberatore degli Ebrei][], Figlio di Dio?” Gesù rispose: “Sì, sono
io. E voi vedrete Dio Uomo seduto vicino a Dio e ritornare fra le nuvole
del cielo!”

63-64 Il Sacerdote Capo si strappò i vestiti, gridando: “Che bisogno c’è
di altri testimoni? Tutti quanti avete ascoltato la sua bestemmia! Come
lo giudicate?” Tutti votarono per la condanna.

65 Alcuni di loro gli sputavano addosso, poi lo bendarono e cominciarono
a colpirlo e a prenderlo in giro, dicendo: “Ci fai una profezia?”. Anche
le guardie lo picchiavano.

Pietro disconosce Gesù
----------------------

66-68 Nel frattempo, Pietro era rimasto sotto, nel cortile. Una delle
serve del Sacerdote Capo, arrivò e lo vide scaldarsi vicino al fuoco; lo
osservò e disse: “Anche tu eri con Gesù di [Nazarèt][]! Pietro negò:”Non
so neanche cosa stai dicendo!" disse, allontanandosi verso il cortile.
(In quel momento il gallo cantò.)

69-71 Guardandolo, la serva cominciò a ripetere agli altri: “Quello lì è
uno di loro!” Pietro negò di nuovo. Poco dopo, altre persone lì attorno
cominciarono a dire a Pietro: “Sì che sei uno di loro, perché vieni
dalla [Galilea][]!” Pietro iniziò a giurare e spergiurare, dicendo: “Non
lo conosco nemmeno, questo personaggio di cui parlate!”

72 Il gallo cantò per la seconda volta e improvvisamente Pietro ricordò
le parole di Gesù: “Prima che il gallo canti due volte, avrai già detto
tre volte che non mi conosci”. E Pietro, ripensandoci, pianse.


[^20]: si trattava di flaconi o bottigliette sigillate: l’apertura più
    semplice era la rottura

[^21]: trecento monete d’argento o denarii, più di un anno di stipendio

[^22]: i riti della sepoltura dell’epoca prevedevano la profumazione del
    cadavere, per chi ne aveva le possibilità

[^23]: l’agnello di Pasqua deve essere sacrificato a Dio, secondo le
    regole della Pasqua ebraica

[^24]: vedi Zac 13:7
[Sacerdote Capo]: ../master/glossario.txt “glossario: Sacerdote Capo”
[Liberatore degli Ebrei]: ../master/glossario.txt “glossario: Messia”
[Nazarèt]: ../master/mappa.txt “mappa: Nazarèt”
[Galilea]: ../master/mappa.txt “mappa: Galilea”