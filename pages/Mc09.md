---
title: Mc09
permalink: /Mc09/
---

[<<]][[/Mc08|<]] [[/Mc10|>](/Mc01 "wikilink") [&gt;&gt;](/Lc01 "wikilink")

La trasformazione
-----------------

1 Gesù diceva: "Ascoltate bene: alcuni di voi qui non moriranno senza prima aver visto il governo di Dio[1] stabilirsi con forza".

2 Sei giorni dopo, Gesù si portò solo Pietro, Giacomo e Giovanni sulla cima di un monte, in un posto appartato. Gesù fu trasformato davanti ai loro occhi e i suoi vestiti diventarono bianchi splendenti, tanto da non sembrare di questa terra.

4 E apparvero Elia e Mosé che parlavano con Gesù.

5 "Professore, è meraviglioso!" esclamò Pietro. "Facciamo qui tre ripari: uno per te, uno per Mosè e uno per Elia!"

6 Pietro parlava così perché non sapeva cosa dire, ed erano tutti spaventati.

7 Poi arrivò una nuvola che li coprì, oscurando il sole e una voce dalla nuvola disse: "Questo è il mio Figlio speciale: ascoltatelo!"

8 Ad un tratto, guardandosi intorno, gli allievi si accorsero che con loro era rimasto solo Gesù.

9 Mentre scendevano dal monte, Gesù disse di non raccontare a nessuno quello che avevano visto, finché non fosse risuscitato dai morti.

10 Essi mantennero il segreto, ma spesso ne parlavano fra di loro, chiedendosi cosa volesse dire "Risuscitato dai morti".

11 E gli chiedesero "Perché i professori di Mosé dicono che deve venire prima Elia prima del Liberatore?"

12 Gesù rispose: "E' vero, prima deve venire Elia per mettere in ordine tutto; inoltre cosa è scritto del "Figlio dell'Uomo"? Che deve soffire molto ed essere disprezzato. Ma sappiate che Elia è già venuto e gli hanno fatto quello che volevano, come predissero le Scritture".

Un ragazzo posseduto
--------------------

14 Quando raggiunsero gli altri allievi, li trovarono circondati da una grande folla, e c'erano anche alcuni professori di Mosé, che discutevano con loro.

15 Mentre Gesù si avvicinava, la gente sembrava sbigottita, ma poi corse a salutarlo. "Di che state discutendo?" chiese Gesù.

17 Un uomo nella folla rispose, "Professore, le ho portato mio figlio perché è posseduto da uno spirito del male che gli impedisce di parlare.

18 "In alcuni momenti lo spirito lo prende e lo sbatte a terra dovunque si trova; il ragazzo diventa rigido, sbava e digrigna i denti. Ho chiesto ai suoi allievi di liberarlo da questo spirito, ma non ci sono riusciti."

19 Gesù rispose: "Siete degli insicuri! Quanto tempo devo passare ancora con voi? Per quanto ancora dovrò sopportarvi? Portatemi il ragazzo!"

20 Glielo portarono: quando lo spirito vide Gesù inziò a scuotere il ragazzo, che, in preda alle convulsioni, cadde per terra, rotolando e schiumando alla bocca.

21 "Da quanto tempo è così?" chiese Gesù al padre. "Da quando era un bambinetto" rispose lui. "Spesso lo spirito ha tentato di ammazzarlo buttandosi nel fuoco o nell'acqua. Ti prego abbi pietà di noi e fa qualcosa, se puoi"

23 "Se posso?" disse Gesù "Tutto è possibile per chi è convinto!"

24 Il papà rispose subito: "Io ti credo, ma aiutami a superare i miei dubbi!"

25 Quando Gesù si accorse che la folla aumentava, sgridò lo spirito del male e disse: "Spirito sordo e muto, ti ordino di uscire da questo ragazzo e di non tornare mai più!"

26 Allora quello spirito cacciò un urlo agghiacciante e di nuovo provocò le convulsioni al ragazzo, poi lo lasciò. Il ragazzo rimase a terra immobile, sembrava morto. La folla cominciò a mormorare "È morto!" 27 Ma Gesù prese il ragazzo per mano e lo aiutò ad alzarsi.

28 Poi Gesù entro a casa di uno con gli allievi che, in privato, gli domandarono: "Perché noi non siamo riusciti a cacciare quello spirito?" Gesù rispose: "Con questo tipo di spirito, c'è un solo modo: con la preghiera".

L'importanza dei piccoli
------------------------

30 Lasciarono quella zona e attraversarono la Galilea, dove Gesù cercava di passare inosservato perché stava insegnando agli allievi. Diceva: "Io il Prescelto di Dio, sto per essere tradito e ucciso, ma dopo tre giorni tornerò in vita."

32 Gli allievi però, continuavano a non capire e non avevano nemmeno il coraggio di chiedergli spiegazioni. Così arrivarono a Cafàrnao. Quando furono sistemati nella casa dove dovevano alloggiare, Gesù chiese a loro: "Di cosa discutevate per strada?".

34 Ma gli allievi si vergognavano di rispondere perché stavano discutendo su chi di loro fosse il più importante.

35 Gesù si sedette, li radunò tutti e dodici intorno a sé e disse: "Chi vuole essere il più importante deve essere l'ultimo, il servo di tutti!". E fece venire un bambino che era lì e lo prese in braccio dicendo: "Chi accoglierà a nome mio un piccolino come questo, accoglierà me. E chi accoglie me, non riceve solo me, ma anche la persona che mi ha mandato".

38 Giovanni intervenne: "Professore, abbiamo visto un signore che liberava dagli spiriti a nome tuo e gli abbiamo detto di non farlo, perché non appartiene al nostro gruppo". Ma Gesù rispose: "Lasciatelo fare. Nessuno può fare miracoli a nome mio e subito dopo mettersi contro di me. 40 Chi non è contro di noi, è con noi! 41 Chiunque vi darà anche solo un bicchiere d'acqua, perché vi presentate a nome mio, vi garantisco che verrà ricompensato adeguatamente! Ma se qualcuno mina la fiducia di uno dei piccoli che si appoggiano a me, sarebbe meglio per lui (o lei) che gli legassero al collo una palla di piombo e fosse buttato in mare.

43-44 "Se la tua mano fa del male, tagliala. Meglio vivere per sempre senza una mano che essere buttato con tutte e due nel fuoco inestinguibile dell'inferno."[2]

45-46 Se il tuo piede ti porta verso il male, taglialo. Meglio essere zoppo e vivere per sempre, che essere buttato nell'inferno con tutti e due i piedi.

47 E se il tuo occhio ti fa sbagliare, cavalo. Meglio entrare con un occhio solo nel governo di Dio, che avere due occhi ed essere buttato nel fuoco dell'inferno dove l'anima non muore mai e il fuoco non si spegne, perché tutti saranno salati con il fuoco. [3] 50 Il sale è buono, ma se diventa insipido come potete ridargli sapore? Perciò abbondate di questo sale, e vivete in pace gli uni con gli altri.

[<<]][[/Mc08|<]] [[/Mc10|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
[Category: Marco](/Category:_Marco "wikilink")

[1] [Regno di Dio](/G/Regno_di_Dio "wikilink")

[2] The word translated hell is “Gehenna” (γέεννα, geenna), a Greek transliteration of the Hebrew words ge hinnom (“Valley of Hinnom”). This was the valley along the south side of Jerusalem. In OT times it was used for human sacrifices to the pagan god Molech (cf. Jer 7:31; 19:5-6; 32:35), and it came to be used as a place where human excrement and rubbish were disposed of and burned. In the intertestamental period, it came to be used symbolically as the place of divine punishment (cf. 1 En. 27:2, 90:26; 4 Ezra 7:36). This Greek term also occurs in vv. 45, 47.(NET Bible)

[3] frase di difficile interpretazione