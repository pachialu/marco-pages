---
title: Mc06
permalink: /Mc06/
---

[<<]][[/Mc05|<]] [[/Mc07|>](/Mc01 "wikilink") [&gt;&gt;](/Lc01 "wikilink")

Gesù rifiutato a casa sua
-------------------------

1 Subito dopo, Gesù se ne andò da quella regione e tornò con gli allievi al paese dove era cresciuto (Nazaret).

2-3 Nel giorno del riposo si mise ad insegnare nella sinagoga. La gente era sorpresa per la sua conoscenza e per i suoi miracoli e dicevano: "Chi si crede di essere? Si è dimenticato di essere il figlio del carpentiere, il figlio di Maria e fratello di Giacomo, Giuseppe, Giuda e Simone? Le sue sorelle sono ancora qui in paese!" E facevano gli offesi.

4 Ma Gesù gli disse: "Un profeta è rispettato dappertutto, tranne che nel suo paese, tra i suoi parenti e a casa sua.

5 Siccome non gli davano fiducia, Gesù non poteva fare grandi miracoli tra di loro, tranne qualche guarigione di malati, su cui poggiò le mani. Rimaneva sorpreso che non si fidavano di lui e cominciò a girare nei paesi vicini, insegnando alla gente.

Un giorno, raccolse i dodici allievi e iniziò a inviarli in missione, in coppia, autorizzandoli a cacciare gli spiriti del male. 8 Per il viaggio, gli disse di portarsi solo un bastone e non provviste o borse o soldi. 9 "Portatevi i sandali, ma nessun vestito di ricambio" E ancora: "Quando arrivate in paese, alloggiate solo da una famiglia. Non spostatevi da una casa all'altra. E se in qualche paese non vi accolgono, o non vi ascoltano, quando ripartite, pulitevi la polvere dai piedi. Questo gesto sarà un avvertimento per loro.

12 Gli allievi partirono, invitando tutti quelli che incontravano a cambiare vita. Liberarono anche molti dagli spiriti, e guarirono molti malati, con il rito di bagnarli con l'olio d'oliva.

Muore Giovanni il Battezzatore
------------------------------

14 Il re Erode ben presto venne a sapere di Gesù, perché dappertutto si parlava della sua potenza. Il re pensava che si trattasse di Giovanni il Battezzatore ritornato in vita. E la gente diceva "Per forza fa quelle cose incredibili. 15 Altri dicevano che Gesù era la reincarnazione di Elia il messaggero di Dio dei tempi antichi, e altri ancora che fosse un uomo di Dio nuovo, come i grandi del passato.

16 Erode era sicuro che fosse Giovanni. Diceva: "E' quello che ho fatto decapitare: è ritornato dai morti!"

17-18 Infatti Erode aveva mandato le forze dell'ordine per arrestare Giovanni e metterlo in galera, perché continuava a ripetere che il re aveva sbagliato a sposare Erodiade, la moglie di suo fratello Filippo. 19 Erodiade l'avrebbe ammazzato subito, ma senza l'autorizzazione del re non poteva.

20 Erode era intimorito da Giovanni, sapendo che era buono e consacrato a Dio, e lo proteggeva. Ogni volta che parlava con Giovanni, Erode ci stava male, ma lo stesso voleva ascolarlo.

21 Ma un giorno venne l'occasione che Erodiade aspettava. Era il compleanno di Erode, che organizzò una festa, invitando i consiglieri di palazzo, gli ufficiali dell'esercito e i VIP della Galilea.

22-23 Ad un certo punto entrò la figlia di Erodiade e si esibì in un balletto che fece impazzire gli invitati. "Chiedimi quello che vuoi" annunciò il re, "per te, anche mezzo regno!"

24 La ragazza uscì per consultarsi con la madre, che le disse: "Chiedigli la testa di Giovanni il Battezzatore!"

25 Così lei tornò dal re e ripetè: "Voglio la testa di Giovanni il Battezzatore! Adesso, su un vassoio!"

26 Allora il re si pentì, ma non poteva tirarsi indietro davanti a tutti gli invitati. 27-28 Mandò una guardia alla prigione per tagliare la testa di Giovanni e portargliela. Il soldato uccise Giovanni nella prigione, e riportò la testa su un vassoio che diede alla ragazza. Lei, a sua volta, lo portò alla madre.

29 Quando lo vennero a sapere i seguaci di Giovanni, andarono a ritirare il suo corpo e lo seppellirono in una tomba.

Cibo per cinquemila persone
---------------------------

30 Gli allievi[1], rientrando dal loro giro, si presentarono a Gesù e gli raccontarono quello che avevano fatto e insegnato.

31 Gesù allora suggerì: "Venite con me in un posto tranquillo a riposarvi un po'", perché c'era un viavai di gente tale da non riuscire nemmeno a trovare il tempo per mangiare

32 E così partirono in barca, soli, verso un posto isolato. 33 Molta gente però li aveva visti partire e li aveva riconosciuti. Tanti di loro li raggiunsero, a piedi, dai paesi vicini e arrivarono perfino prima di loro.

34 Quando scesero dalla barca, si trovarono una folla enorme che li aspettava. Gesù ebbe pietà di loro perché sembravano pecore senza pastore e si mise ad insegnargli molte cose.

35-36 Nel tardo pomeriggio, i discepoli gli dissero: "Manda la folla nei paesi vicini o dai contadini a comprarsi del cibo, perché non c'è niente da mangiare in questo posto sperduto e si sta facendo tardi."

37 Ma Gesù rispose: "Pensateci voi a dargli da mangiare!". "E come?" chiesero i discepoli. "Ci vorrebbe un capitale per comprare da mangiare a tutta questa gente!"

38 "Quanto pane avete?" chiese Gesù, "Andate a vedere!". Gli allievi tornarono dicendo che avevano solo cinque pagnotte e due pesci.

39-40 Allora Gesù ordinò alla folla di sedersi a gruppi sull'erba e in breve si formarono gruppi di cinquanta e cento persone.

41 Gesù prese le cinque pagnotte e i due pesci e volgendo lo sguardo verso il cielo fece una preghiera di benedizione per quel cibo.

42 Poi cominciò a spezzare le pagnotte dandole ai discepoli da distribuire alla folla. Fece lo stesso con i pesci. E la folla mangiò a sazietà.

43-44 Quella volta mangiarono circa cinquemila persone e alla fine si raccolsero dodici ceste di avanzi.

Gesù cammmina sull'acqua
------------------------

45 Subito dopo, Gesù fece risalire i suoi allievi sulla barca, e gli ordinò di attraversare il lago in direzioned di Betsaida, dove li avrebbe raggiunti più tardi. Voleva rimanere ancora un po' per salutare la gente che tornava a casa

46 Poco dopo, Gesù salì sulle colline a pregare.

47 Quando si fece notte, i discepoli si trovavano in mezzo al lago, mentre Gesù era rimasto a terra.

48-49 Gesù si accorse che i suoi allievi erano in difficoltà e facevano fatica a remare contro vento. Verso le quattro di mattina, Gesù gli andò incontro, camminando sull'acqua. Stava per superarli quando lo avvistarono e si misero ad urlare di paura, scambiandolo per un fantasma.

50 Gesù però, si fece subito riconoscere, dicendo: "Tranquilli! Sono io! Non vi spaventate! 51 Poi salì sulla barca e il ventò si fermò. I discepoli rimasero a bocca aperta, 52 perchè non avevano neanche capito il miracolo della moltiplicazione del pane. Anzi, non volevano proprio credergli.

53-55 Arrivati a Gennesaret, sull'altra riva, gettarono l'àncora e scesero a terra. La gente riconobbe immediatamente Gesù e andarono in giro di corsa a raccontare che era arrivato. Dovunque andava Gesù, gli portavano malati in barella.

56 In tutti i posti dove andava, nei paesi, nelle città, in campagna, la gente portava i malati nelle piazze e lo imploravano di lasciargli toccare almeno l'orlo dei suoi vestiti. E tutti quelli che lo toccavano venivano guariti.

[<<]][[/Mc05|<]] [[/Mc07|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
Altre versioni
--------------

[/BLM](/{{BASEPAGENAME}}/BLM "wikilink") [/CEI](/{{BASEPAGENAME}}/CEI "wikilink") [/ND](/{{BASEPAGENAME}}/ND "wikilink") [/NR](/{{BASEPAGENAME}}/NR "wikilink") [/RIV](/{{BASEPAGENAME}}/RIV "wikilink") [/TILC](/{{BASEPAGENAME}}/TILC "wikilink")

[Category: Marco](/Category:_Marco "wikilink")

[1] apostoli