---
layout: page
title: Mc01
---

 [avanti ->](Mc02.html)
 
#### Introduzione

##### 1

Inizia qui la <a href="http://www.pachialu.it/doku/doku.php?id=glossario#vangelo" class="wikilink1" title="glossario">presentazione</a> di Gesù Cristo Figlio di Dio.

##### 2-3

Il libro del profeta Isaia dice: *Guarda, io ti faccio precedere dal mio portavoce e apripista. Voce di uno che grida nel deserto: “Sistemate la strada del Padrone, raddrizzate i suoi sentieri”.* <sup><a href="#fn__1" id="fnt__1" class="fn_top">1)</a></sup>

##### 4-5

Giovanni “il Battezzatore” arrivò nel deserto, annunciando un <a href="http://www.pachialu.it/doku/doku.php?id=glossario#battesimo" class="wikilink1" title="glossario">lavaggio rituale</a> di pentimento per il perdono degli <a href="http://www.pachialu.it/doku/doku.php?id=glossario#peccato" class="wikilink1" title="glossario">errori</a>. Tutti gli abitanti della <a href="http://www.pachialu.it/doku/doku.php?id=giudea" class="wikilink2" title="giudea">Giudea</a> e di Gerusalemme correvano da lui e si facevano lavare nel fiume Giordano, confessando le loro mancanze.

##### 6-8

Giovanni indossava un vestito di pelo di cammello con una cintura di cuoio, mangiava cavallette e miele selvatico. Predicava dicendo: “Dopo di me viene uno che è più potente di me; io non sono nemmeno degno di togliergli i sandali. Io vi ho immerso in acqua, ma lui vi immergerà in <a href="http://www.pachialu.it/doku/doku.php?id=spirito_di_dio" class="wikilink2" title="spirito_di_dio">Spirito di Dio</a>.”

##### 9-11

Proprio in quel periodo arrivò Gesù da Nazaret di Galilea, e si fece <a href="http://www.pachialu.it/doku/doku.php?id=glossario#battesimo" class="wikilink1" title="glossario">lavare</a> da Giovanni nel fiume Giordano. Mentre Gesù usciva dall’acqua, vide il cielo che si apriva e Spirito di Dio che scendeva su di lui in forma di colomba. Una voce dall’alto disse: “Tu sei il figlio che porto nel cuore, e sono molto fiero di te.”

##### 12-13

Subito dopo, Spirito di Dio portò Gesù nel deserto, dove rimase per quaranta giorni e dove fu tentato dall’<a href="http://www.pachialu.it/doku/doku.php?id=angelo_bugiardo" class="wikilink2" title="angelo_bugiardo">Angelo Bugiardo</a>. Rimase là con le bestie selvatiche, e gli <a href="http://www.pachialu.it/doku/doku.php?id=glossario#angelo" class="wikilink1" title="glossario">angeli</a> lo servivano.

Modifica

#### Gesù predica e convoca i primi seguaci

##### 14-15

In seguito, dopo l’arresto di Giovanni, Gesù si trasferì in Galilea per predicare il messaggio della salvezza di Dio. Gesù diceva a tutti: “È arrivato il momento: il governo di Dio è vicino! Pentitevi dei vostri errori e fate vostro questo messaggio!”

##### 16-18

Un giorno, mentre Gesù passeggiava lungo la riva del lago di Galilea, vide due pescatori, Simone e suo fratello Andrea, che buttavano le reti. Gesù li chiamò: “Venite, seguitemi e vi farò diventare pescatori di uomini!” Immediatamente i due lasciarono le reti e andarono con lui.

##### 19-20

Poco più avanti, Gesù vide Giacomo e Giovanni, figli di Zebedeo, che riparavano le reti nella barca. Gesù li chiamò e loro lo seguirono, abbandonando il padre con i suoi dipendenti.

Modifica

#### Liberazioni di Gesù

##### 21-22

Gesù e i suoi compagni arrivarono alla città di Cafàrnao, e, un sabato mattina, entrarono nella <a href="http://www.pachialu.it/doku/doku.php?id=sinagoga" class="wikilink2" title="sinagoga">sinagoga</a>, dove Gesù si mise a insegnare. I presenti rimanevano stupiti dalle sue parole, perchè insegnava con autorevolezza, diversamente dai professori dell’epoca.

##### 23-24

Tra gli ascoltatori c’era un signore in preda ad uno spirito del male, che si mise ad urlare: “Che vuoi da noi, Gesù di Nazaret? Sei venuto per distruggerci? Io so che tu sei il <a href="http://www.pachialu.it/doku/doku.php?id=consacrato_a_dio" class="wikilink2" title="consacrato_a_dio">Consacrato a Dio</a>.“

##### 25-27

Ma Gesù lo sgridò dicendo: “Stai zitto! Esci da questo signore!” A queste parole lo spirito malefico, scuotendo violentemente la vittima e gridando forte, lasciò l’uomo. Tutti rimasero stupiti e cominciarono a discutere dell’accaduto. “Cos’è? Una nuova religione?” si chiedevano. “Guardate come parla con autorità: perfino gli spiriti del male ubbidiscono ai suoi ordini!”

##### 28

La notizia di quello che Gesù aveva fatto si sparse velocemente per tutta la regione.

##### 29-31

Poi uscirono dalla sinagoga e andarono con Giacomo e Giovanni a casa di Simone e Andrea, dove trovarono la suocera di Simone a letto con la febbre alta. Lo riferirono subito a Gesù, che si avvicinò e la prese per mano per aiutarla ad alzarsi. Subito la febbre sparì, e lei si alzò per servirli.

##### 32-34

Dopo il tramonto, portarono a Gesù molti malati e posseduti. Intanto, tutta Cafàrnao si era riunita alla porta, e quella sera Gesù guarì un gran numero di persone e ordinò a molti spiriti di uscire dai corpi delle loro vittime, vietandogli di parlare, visto che conoscevano la sua vera identità.

##### 35-37

Il giorno dopo, Gesù si alzò molto prima dell’alba e andò in un posto solitario per pregare. Più tardi, Simone e gli altri lo cercavano e quando lo trovarono gli dissero: “Tutti ti cercano!”

##### 38-39

Ma Gesù rispose: “Dobbiamo proseguire verso le altre città e portare anche lì il mio messaggio, perché questa è la mia missione”. Così Gesù girò tutta la provincia della Galilea, predicando nelle sinagoghe e liberando molte persone dalla forza degli spiriti del male.

Modifica

#### Guarigione di un lebbroso

##### 40-42

Una volta gli si avvicinò un lebbroso che, inginocchiato davanti a lui, cominciò a pregarlo: “Se vuoi, tu puoi guarirmi!” Gesù ebbe pietà di lui, lo toccò e disse: “Sì lo voglio: guarisci!” Immediatamente la lebbra sparì, e fu guarito.

##### 43-44

Gesù lo mandò via, e gli raccomandò: “Vai subito a farti controllare dal sacerdote, ma non raccontare niente a nessuno. Poi, fai l’offerta secondo le regole di Mosé per la guarigione dalla lebbra, per far sapere a tutti che sei guarito.”

##### 45

Appena partito, però, quel signore cominciò a urlare a tutti la notizia della sua guarigione, col risultato che ben presto Gesù fu circondato da una tale folla che non poteva più entrare liberamente in nessuna città; doveva starsene fuori, negli spazi aperti dove andava a trovarlo gente da tutte le parti.

Modifica

<sup><a href="#fnt__1" id="fn__1" class="fn_bot">1)</a></sup> la seconda parte si trova in Is 40:3, ma la prima parte non ha un corrispondente in Isaia, semmai in Esodo 23:20 e Mal. 3:1

mc01.txt · Ultima modifica: 2016/08/31 22:27 da admin

------------------------------------------------------------------------

 [avanti->](Mc02.html)


