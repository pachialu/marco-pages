---
layout: page
title: Mc01
---

 [capitolo successivo ->](Mc02.html)

### Introduzione
1 Inizia qui la presentazione [1] di [Gesù](/g/Gesù "wikilink") [Cristo](/Cristo "wikilink") [Figlio di Dio](/Figlio_di_Dio "wikilink").

2-3 Il libro del profeta Isaia dice: *Guarda, io ti faccio precedere dal mio portavoce e apripista. Voce di uno che grida nel deserto: "Sistemate la strada del [Padrone](/g/Signore "wikilink"), raddrizzate i suoi sentieri".*[2]

4-5 Arrivò nel deserto Giovanni "il Battezzatore", annunciando un lavaggio[3] di pentimento per il perdono degli errori[4]. Tutti gli abitanti della Giudea[5] e di Gerusalemme correvano da lui e si facevano lavare nel fiume Giordano, confessando le loro mancanze.

6-8 Giovanni indossava un vestito di pelo di cammello con una cintura di cuoio, mangiava cavallette e miele selvatico. Predicava dicendo: «Dopo di me viene uno che è più potente di me; non sono nemmeno degno di togliergli i sandali. Io vi ho immerso in acqua, ma lui vi immergerà in Spirito di Dio[6]».

9-11 Proprio in quel periodo arrivò Gesù da [Nazaret](/Nazaret "wikilink") di [Galilea](/Galilea "wikilink"), e fu lavato[7] nel fiume Giordano da Giovanni. Mentre Gesù usciva dall'acqua, vide il cielo che si apriva e Spirito di Dio che scendeva su di lui in forma di colomba. Una voce dall'alto disse: "Tu sei il figlio che porto nel cuore, e sono molto fiero di te".

12-13 Subito dopo, Spirito di Dio portò Gesù nel deserto, dove rimase per quaranta giorni e dove fu tentato dall'Angelo Bugiardo[8] . Rimase là con le bestie selvatiche, e gli angeli [9] lo servivano.

### Gesù predica e convoca i primi seguaci
14-15 In seguito, dopo l'arresto di Giovanni, Gesù si trasferì in Galilea per predicare il messaggio della salvezza di Dio. Gesù diceva a tutti: "È arrivato il momento: il governo di Dio è vicino! Pentitevi dei vostri errori e fate vostro questo messaggio!"

16-18 Un giorno, mentre Gesù passeggiava lungo la riva del lago di Galilea, vide due pescatori, Simone e suo fratello Andrea, che buttavano le reti. Gesù li chiamò: "Venite, seguitemi e vi farò diventare pescatori di uomini!" Immediatamente i due lasciarono le reti e andarono con lui.

19-20 Poco più avanti, Gesù vide Giacomo e Giovanni, figli di Zebedeo, che riparavano le reti nella barca. Gesù li chiamò e loro lo seguirono, abbandonando il padre con i suoi dipendenti.

### Liberazioni di Gesù
21-22 Gesù e i suoi compagni arrivarono alla città di Cafarnao, e, un sabato mattina, entrarono nella sinagoga[10], dove Gesù si mise a insegnare. I presenti rimanevano stupiti dalle sue parole, perchè insegnava con autorevolezza, diversamente dai professori dell'epoca.

23-24 Tra gli ascoltatori c'era un signore in preda ad uno spirito del male[11], che si mise ad urlare: "Che vuoi da noi, Gesù di Nazaret? Sei venuto per distruggerci? Io so che tu sei il Consacrato a Dio.

25-26 Ma Gesù lo sgridò dicendo: "Stai zitto! Esci da questo signore!" A queste parole lo spirito del male, scuotendo violentemente la vittima e gridando forte, lasciò l'uomo. Tutti rimasero stupiti e cominciarono a discutere dell'accaduto. "Cos'è? Una nuova religione?" si chiedevano. "Guardate come parla con autorità: perfino gli spiriti del male ubbidiscono ai suoi ordini!".

28 La notizia di quello che Gesù aveva fatto si sparse velocemente per tutta la regione.

29 Poi uscirono dalla sinagoga e andarono con Giacomo e Giovanni a casa di Simone e Andrea, dove trovarono la suocera di Simone a letto con la febbre alta. Lo riferirono subito a Gesù, che si avvicinò a lei e le prese la mano per aiutarla ad alzarsi. Subito la febbre sparì, e lei si alzò per servirli.

32-33 Dopo il tramonto, portarono a Gesù molti malati e posseduti. Intanto, tutta Cafàrnao si era riunita alla porta, e quella sera Gesù guarì un gran numero di persone e ordinò a molti demòni di uscire dai corpi delle loro vittime, vietando agli spiriti di parlare, visto che sapevano chi fosse realmente.

35-37 Il giorno dopo, Gesù si alzò molto prima dell'alba e andò in un posto solitario per pregare. Più tardi, Simone e gli altri lo cercavano e quando lo trovarono gli dissero: "Tutti ti cercano!"

38-39 Ma Gesù rispose: "Dobbiamo proseguire verso le altre città e portare anche lì il mio messaggio, perché questa è la mia missione". Così Gesù girò tutta la provincia della Galilea, predicando nelle sinagoghe e liberando molte persone dalla forza degli spiriti del male.

### Guarigione di un lebbroso
40-42 Una volta gli si avvicinò un lebbroso che, inginocchiato davanti a lui, cominciò a pregarlo: "Se vuoi, tu puoi guarirmi!" Gesù ebbe pietà di lui, lo toccò e disse: "Sì lo voglio: guarisci!" Immediatamente la lebbra sparì, e fu guarito.

43-44 Gesù lo mandò via, e gli raccomandò: "Vai subito a farti controllare dal sacerdote, ma non raccontare niente a nessuno. Poi, fai l'offerta secondo le regole di Mosé per la guarigione dalla lebbra, per far sapere a tutti che sei guarito."

45 Appena partito, però, quel signore cominciò a urlare a tutti la notizia della sua guarigione, col risultato che ben presto Gesù fu circondato da una folla tale che non poteva più entrare liberamente in nessuna città; doveva starsene fuori, negli spazi aperti dove andava a trovarlo gente da tutte le parti.

###### Note
[1] [vangelo](/g/vangelo "wikilink")

[2] la seconda parte si trova in Is 40:3, ma la prima parte non ha un corrispondente in Isaia, semmai in Esodo 23:20 e Mal. 3:1

[3] [battesimo](/g/battesimo "wikilink")

[4] [peccati](/g/peccato "wikilink")

[5] [Giudea](/g/Giudea "wikilink")

[6] [Spirito Santo](/g/Spirito_Santo "wikilink")

[7]

[8] [Satana](/g/Satana "wikilink")

[9] [angelo](/g/angelo "wikilink")

[10] sinagoga

[11] demonio

 [capitolo successivo ->](Mc02.html)