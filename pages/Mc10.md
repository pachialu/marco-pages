---
title: Mc10
permalink: /Mc10/
---

[<<]][[/Mc09|<]] [[/Mc11|>](/Mc01 "wikilink") [&gt;&gt;](/Lc01 "wikilink")

Il divorzio
-----------

Poi Gesù partì (da Cafàrnao) andando verso sud, verso il confine della Giudea ad est del fiume Giordano. Ancora una volta si era raccolta attorno a lui una grande folla. E, come sempre, Gesù insegnava.

2 Alcuni Farisei cercando di fargli un trabocchetto gli chiesero: "Secondo te, il divorzio è ammesso?" "Mosè cos'ha detto su questo tema?" ribattè Gesù.

4 "Disse che si poteva concedere" risposero. "Mosè permetteva all'uomo di scrivere una lettera di rifiuto per mandare via la propria moglie"

5 Gesù rispose: "Quella fu una concessione al vostro cuore duro, ma fin dalla creazione, Dio creò "uomo e donna, per questo l'uomo lascierà suo padre e sua madre per unirsi alla moglie in modo così forte che non saranno più due ma una cosa sola." [1] 9 Per questo l'uomo non deve separare quello che Dio ha unito."

10 Dopo, quando Gesù era rimasto in casa con gli allievi, l'argomento venne di nuovo a galla. Gesù disse: "Se un uomo divorzia da sua moglie, e sposa un'altra donna, lui la tradisce [2]. E se una moglie divorzia dal marito e si risposa anche lei lo tradisce.

I bambini
---------

13 Alcune persone portarono dei bambini a Gesù per farli benedire, ma furono sgridati dagli allievi.

14 Quando Gesù se ne accorse, si arrabbiò con gli allievi e disse: "Non impedite ai bambini di venire da me, perché la cittadinanza di Dio spetta a quelli come loro. Non mandateli via! Anzi, sappiate che chi non si avvicina a Dio con l'atteggiamento di un bambino, non entrerà nella sua nazione.

16 Poi prese dei bambini in braccio, gli appoggiò le mani e li benedisse.

Il giovane ricco
----------------

17 Mentre stava andando via, arrivò un signore correndo che si inginocchiò davanti a lui e gli chiese: "Maestro Buono, cosa devo fare per avere la vita per sempre?"

18 "Perché mi chiami "Buono"?" disse Gesù. "Solo Dio è veramente Buono". Conosci le regole di Dio: "Non uccidere, non tradire il coniuge, non rubare, non raccontare bugie sul conto di altri, non ingannare, rispetta tuo padre e tua madre".

20 "Signor Capo, queste regole le ho sempre rispettate!" disse quel tipo.

21 Gesù lo guardò e provando un forte affetto per lui, gli disse: "Ti manca una cosa sola: vai e vendi tutto quello che hai, dai il ricavato ai poveri e avrai un tesoro in paradiso. Poi vieni e seguimi".

22 Quello lì, sconfortato, se ne andò tutto triste perché era molto ricco.

23 Gesù, giranando lo sguardo, disse agli allievi: "Quanto è difficile per un ricco passare sotto il governo di Dio!". Questa affermazione li lasciò senza parole. E Gesù aggiunse: "È davvero difficile acquistare la cittadinanza di Dio. È più facile per un cammello andare sulla luna, che per un ricco diventare cittadino di Dio."

26 Gli allievi erano stupiti e iniziarono a discutere fra di loro: "Ma allora chi si salverà?" Gesù li fissò e rispose: "Per gli uomini è impossibile, ma per Dio no: tutto è possibile per Lui."

28 Pietro cercò di rimediare, dicendo: "Noi abbiamo lasciato tutto per seguirti!" 29 Gesù rispose: "Tranquilli, vi garantisco che nessuno di quelli che hanno rinunciato a casa, fratelli, sorelle, madre, padre, figli o proprietà per seguire me e il mio messaggio non ha anche avuto in cambio cento volte tanto in case, fratelli, sorelle, madri figli e terre, e anche persecuzioni. Nel mondo futuro, poi, avrà anche la vita per sempre. Ma molti che oggi sembrano importanti, saranno gli ultimi e molti che sono gli ultimi oggi, saranno i primi.

Chi avrà i posti migliori?
--------------------------

32 Gesù prese la strada per Gerusalemme davanti agli allievi impensieriti e altra gente intimorita. Gesù prese da parte i dodici e gli spiegò quello che gli doveva capitare.

33 "Stiamo andando a Gerusalemme" disse, "ed io, Uomo Figlio di Dio [3], sarò tradito e trascinato davanti a capi dei sacerdoti e i professori di Mosè[4], che mi condanneranno a morte. Poi mi consegneranno agli stranieri che mi prenderanno in giro e mi sputeranno addosso, mi frusteranno e mi uccideranno. Ma dopo tre giorni risusciterò!".

35 Giacomo e Giovanni, figli di Zebedeo, si avvicinarono a Gesù e gli dissero: "Professore, possiamo chiederti un favore?" E Gesù: "Di che tipo?" "Quando sarai sul tuo trono, vorremmo sederci sui troni vicini al tuo, uno alla tua destra e l'altro alla tua sinistra!".

38 Ma Gesù rispose: "Voi non vi rendete conto di quello che chiedete! Pensate di riuscire a bere la coppa amara che mi toccherà? O di essere immersi nella sofferenza come dovrò essere io?" Loro risposero: "Sì, ne siamo capaci!" E Gesù: "Di sicuro anche voi berrete dal mio calice e sarete immersi con la mia immersione, ma non tocca a me darvi i troni vicini al mio, perché quei posti sono già assegnati".

41 Quando gli altri allievi vennero a sapere quello che Giacomo e Giovanni avevano chiesto, si indignarono. Allora Gesù li chiamò e disse: "Sapete bene che i governanti e i capi comandano con il pugno di ferro, ma fra di voi è diverso. Al contrario, chi tra voi vuole essere importante deve diventare servo di tutti. 44 E chi vuole essere primo deve essere schiavo di tutti. 45 Anch'io, il Prescelto di Dio, non sono venuto qui per essere servito, ma per servire gli altri e per riscattare molti con il sacrificio della mia vita."

Un cieco guarito
----------------

46 Poi arrivarono a Gerico, uscirono dalla città e furono seguiti da una folla immensa. Un mendicante cieco, che si chiamava Bartimèo, figlio di Timèo, era seduto lungo la strada e chiedeva l'elemosina.

47 Quando Bartimèo capì che Gesù di Nazaret stava per passare di lì, iniziò a gridare: "Gesù, figlio di Davide, abbi pietà di me!". 48 In molti lo sgridarono, cercando di zittirlo, ma quello gridava sempre più forte: "Figlio di Davide, abbi pietà di me!"

29 Gesù si fermò e ordinò: "Ditegli di venire qua!". Allora andarono a chiamare il cieco e gli dissero: "Coraggio, alzati, che ti vuole parlare!" 50 Bartimèo si tolse la mantella, balzò in piedi e andò incontro a Gesù.

51 "Cosa posso fare per te?" gli domandò Gesù. "Professore" disse il cieco "Fa che recuperi la vista!" 52 Gesù gli disse: "Puoi andare, la tua fiducia ti ha guarito!". In quel momento recuperò la vista e seguì Gesù per la strada!

[<<]][[/Mc09|<]] [[/Mc11|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
[Category: Marco](/Category:_Marco "wikilink")

[1] Genesi .

[2] adulterio

[3] Figlio dell'Uomo

[4] dottori della legge