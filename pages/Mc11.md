---
title: Mc11
permalink: /Mc11/
---

[<<]][[/Mc10|<]] [[/Mc12|>](/Mc01 "wikilink") [&gt;&gt;](/Lc01 "wikilink")

Entrata trionfale a Gerusalemme
-------------------------------

1 Quando arrivarono vicino ai paesini chiamati Bètfage e Betània, alla periferia di Gerusalemme, e si trovavano nei pressi della Collina degli Ulivi, Gesù mandò avanti due dei suoi allievi con queste istruzioni: 2 "Andate in quel paesino laggiù. All'inizio, troverete un puledro di asino legato, mai cavalcato da nessuno. Slegatelo e portatemelo. 3 Se per caso qualcuno vi dovesse chiedere cosa state facendo, rispondete semplicemente: "Serve al Padrone, che ve lo rimanderà presto".

4-5 I due andarono e trovarono l'asinello sulla strada, legato di fianco alla porta di una casa. Mentre lo stavano slegando, la gente che era lì chiese: "Che state facendo? Perchè slegate quell'asinello?" Gli allievi risposero come aveva indicato Gesù, e quelli li lasciarono fare.

7 E così portarono l'asinello a Gesù, lo coprirono con le loro mantelle e Gesù montò sopra. Mentre proseguivano, la gente stendeva i propri mantelli sulla strada lungo il suo percorso e altri gli facevano un tappeto verde con fronde tagliate dai campi.

9 Sia quelli che camminavano davanti a Gesù, sia quelli che venivano dietro gridavano: "Gloria a Dio!" "Lunga vita al rappresentante del Grande Capo!" 10 "Viva il governo del nostro antenato Davide che ritorna!" "Gloria a Dio che comanda dall'alto!"

11 Gesù entrò a Gerusalemme e andò al Tempio. Si guardò intorno attentamente, soffermandosi sui particolari, poi, visto che si faceva tardi, uscì per andare a Betània con i dodici allievi.

12 La mattina dopo, dopo essere partito da Betània, Gesù ebbe fame. Lì vicino notò un albero di fichi pieno di foglie, e si avvicinò per cercare qualche frutto, ma non ne trovò. Infatti c'erano solo foglie, perchè non era stagione di fichi.

14 Allora Gesù disse all'albero: "Nessuno mangerà più i tuoi frutti!" E gli allievi lo sentirono.

Gesù nel Tempio
---------------

15 Quando arrivarono a Gerusalemme, Gesù entrò nel Tempio e cominciò a cacciare via i mercanti e i loro clienti. Rovesciò i tavoli dei cambiavalute e le bancarelle dei venditori di colombi e vietò a tutti di portare merce nel tempio.

17 Poi si mise ad insegnare, dicendo: "Nella Bibbia leggete: "Il mio Tempio deve essere un luogo di preghiera per tutti i popoli", ma l'avete fatto diventare un covo di ladroni!"

18 Quando i capi sacerdoti e i professori di Mosè vennero a sapere quello che aveva fatto, cominciarono a tramare il modo migliore per liberarsi di lui, ma avevano paura di lui perché tutta la popolazione era entusiasta del suo messaggio.

19 Quella sera Gesù e i suoi allievi uscirono dalla città. 20 La mattina dopo, passando di nuovo vicino al fico, notarono che si era completamente seccato, fin dalle radici. 21 Allora Pietro si ricordò delle parole che Gesù aveva detto all'albero il giorno prima e grido: "Guarda Prof., il fico che hai maledetto si è seccato!"

22 E Gesù disse ai suoi allievi: "Fidatevi di Dio! Vi garantisco che, se vi fidate senza riserve, potete dire a questa collina: "Alzati e buttati in mare!" e lo farà. 24 L'importante è che siete sicuri di ricevere quello che chiedete.

25 Ma quando pregate, prima perdonate chi vi ha fatto qualche torto, così anche vostro Padre nel cielo perdonerà i vostri errori!

(26 Ma se voi non li perdonate, neppure vostro Padre nel cielo vi perdonerà)

L'autorità
----------

27 Intanto erano arrivati di nuovo a Gerusalemme. Mentre Gesù passeggiava nel Tempio i capi sacerdoti, i professori di Mosè e i capi del popolo si avvicinarono per interrogarlo: "Con che diritto fai queste cose? Chi ti autorizza a comportarti così?"

29 Gesù rispose: "Ve lo dirò se prima rispondete alla mia domanda. Cosa pensate del lavaggio di Giovanni il Battezzatore? Pensate che fosse stato mandato da Dio, o no? Rispondetemi!"

31 I sacerdoti e i capi si misero a discutere fra di loro: "Se rispondiamo che Giovanni è stato mandato da Dio, ci dirà: "E allora perché non gli avete creduto?" Invece se diciamo che fu mandato dagli uomini, rischiamo una rivolta popolare". Ragionavano così perchè la gente era assolutamente convinta che Giovanni fosse un inviato di Dio.

33 Perciò risposero: "Non lo sappiamo". Al che Gesù replicò: "Quindi neanch'io vi dirò chi mi autorizza a fare queste cose".

[<<]][[/Mc10|<]] [[/Mc12|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
[Category: Marco](/Category:_Marco "wikilink")