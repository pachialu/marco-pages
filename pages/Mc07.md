---
title: Mc07
permalink: /Mc07/
---

[<<]][[/Mc06|<]] [[/Mc08|>](/Mc01 "wikilink") [&gt;&gt;](/Lc01 "wikilink")

Fate quello che è giusto
------------------------

1 Un giorno i Farisei e alcuni professori della Bibbia, arrivati da Gerusalemme, si radunarono attorno a Gesù.

2 Si accorsero che alcuni dei suoi seguaci non rispettavano la tradizione dei lavaggi rituali delle mani prima di mangiare. 3 In genere gli Ebrei, e in particolare i Farisei, seguendo le loro antiche tradizioni, non mangiavano se prima non si erano lavati le mani.

4 Allo stesso modo, quando tornavano dal mercato, non mangiavano senza prima aver prima compiuto la purificazione rituale. Questa è una delle regole e tradizioni che rispettano, come, ad esempio la cerimonia del lavaggio dei bicchieri, delle pentole e degli utensili da cucina.

5 Per questo i capi religiosi gli chiesero "Perché i tuoi seguaci non seguono le nostre antiche usanze? Perché mangiano senza prima lavarsi le mani?"

6 Gesù rispose: "Ipocriti! Isaia profetizzò bene di voi, quando disse: "Questa gente mi onora a parole, ma non ha un briciolo di amore per me. 7 Il modo con cui mi onorano è una farsa, perché le dottrine che insegnano sono fatte da uomini". 8 Infatti voi abbandonate le regole di Dio e le sostituite con le vostre tradizioni."

9 "Come siete bravi a mettere da parte il regolamento di Dio per seguire il vostro! Per esempio, Mosè vi diede queste regole: "Onora tuo padre e tua madre" e "Chi disconosce suo padre o sua madre, deve morire!" 11 Voi approvate invece che un uomo si disinteressi dei propri genitori, quando dice a loro: "Mi spiace, non posso aiutarvi, perché ho offerto a Dio quello che potevo dare a voi" 12,13 Voi li autorizzate a non aiutare padre e madre, annullando così le regole di Dio, per seguire la vostra tradizione. E questo è solo un esempio, ma ce ne sono molti altri!".

14,15 Poi Gesù invitò la folla ad avvicinarsi, e disse: "Gente! Ascoltatemi e cercate di capire! Voi non vi contaminate con quello che mangiate, ma da quello che pensate e dite! 16 Pensateci bene!"

17 Lascio la folla ed entrò in casa di uno, e i seguaci gli chiesero maggiori spiegazioni. Gesù spiegò: "Non lo capite neanche voi? Non capite che quello che mangiate non può contaminarvi? Il cibo non entra nel vostro cuore, passa solo dal vostro stomaco per poi finire nella fogna." Dicendo questo, Gesù dichiarava che era permesso mangiare tutti i cibi.

20 Poi aggiunse: "E' quello che esce dalle persone, che le contamina. 21-23 Perché è dall'interno, dal cuore della persona, che partono i pensieri cattivi, gli sbagli sessuali, i furti, gli omicidi, il tradimento, l'insoddisfazione, la cattiveria, l'inganno, l'immoralità, l'invidia, la maldicenza, la superbia e tutte le altre follie. Sono tutte queste cose meschine che, uscendo dalla persona, la contaminano e la rendono impura!".

Gesù e la fiducia della donna straniera
---------------------------------------

24 Gesù partì dalla Galilea per dirigersi verso la zona di Tiro e Sidone e, giunto a destinazione, entrò in una casa. Cercò di non farlo sapere a nessuno, ma non riuscì a passare inosservato.

25-26 Subito, una signora che aveva una figlia posseduta da uno spirito del male e aveva sentito parlare di Gesù gli si avvicinò e si buttò ai suoi piedi, pregandolo di cacciare il demonio da sua figlia. La donna era sirofenicia e non ebrea.

27 Gesù le disse: "Per primi dovrei aiutare quelli della mia famiglia, gli Ebrei. Non sta bene prendere il cibo dei figli per buttarlo ai cagnolini!".

28 Ma la donna rispose: "Signor Padrone, ha ragione, ma anche i cagnolini sotto la tavola possono mangiare le briciole che cadono dal piatto dei bambini."

29 E Gesù: "Visto che l'hai dichiarato, vai e vedrai che lo spirito del male ha lasciato tua figlia".

30 Quando la signora arrivò a casa trovò la bambina sdraiata sul letto e tranquilla perché lo spirito se n'era andato.

31 Dalla zona di Tiro, Gesù passò per la città di Sidone e poi tornò verso il lago di Galilea, attraversando la zona delle Dieci Città. 32 Gli presentarono un sordomuto e gli implorarono di poggiare le mani su di lui per guarirlo.

33 Gesù lo prese in disparte e gli mise le dita nelle orecchie, poi sputò e con la saliva gli toccò la lingua. 34 Infine, alzando lo sguardo verso il cielo, sospirò e ordinò "Apritevi!". 35 Immediatamentente quel signore riuscì a udire perfettamente e a parlare con chiarezza.

36 Gesù ordinò ai presenti di non raccontare l'episodio, ma più lo vietava, più ne parlavano.

37 Erano talmente meravigliati per quello che Gesù aveva fatto, che esclamavano: "Fa sempre delle cose incredibili! Addirittura fa sentire i sordi e parlare i muti!"

[<<]][[/Mc06|<]] [[/Mc08|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
[Category: Marco](/Category:_Marco "wikilink")