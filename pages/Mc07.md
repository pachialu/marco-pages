---
layout: page
title: Mc07
---

### Fate quello che è giusto
1-2 Un giorno i Farisei e alcuni professori della Bibbia, arrivati da
Gerusalemme, si radunarono attorno a Gesù. Si accorsero che alcuni dei
suoi seguaci mangiavano senza rispettare la tradizione del lavaggio
rituale delle mani.

3-4 In genere, gli Ebrei, e in particolar modo i Farisei, seguendo le
loro antiche tradizioni, non mangiavano se prima non si erano lavati le
mani. Allo stesso modo, quando tornavano dal mercato, non mangiavano
senza prima aver prima compiuto la purificazione rituale. Hanno anche
molte altre tradizioni, come, ad esempio il rito del lavaggio dei
bicchieri, delle pentole e degli utensili da cucina.

5 Per questo i capi religiosi gli chiesero “Perché i tuoi seguaci non
rispettano le nostre antiche usanze? Perché mangiano senza prima lavarsi
le mani?”

6-8 Gesù rispose: “Ipocriti! Isaia, il messaggero di Dio, parlava di voi
quando diceva:”Questa gente mi onora a parole, ma non mi porta nel
cuore. Il modo con cui mi onorano è una farsa, perché insegnano dottrine
fatte da uomini“. Infatti voi abbandonate le regole di Dio e le
sostituite con le vostre tradizioni.”

9-13 “Come siete bravi a mettere da parte il regolamento di Dio per
seguire il vostro! Per esempio, Mosè vi diede queste regole:”Onora tuo
padre e tua madre“[^3] e”Chi disconosce suo padre o sua madre, deve
morire!“[^4] Voi approvate invece che una persona si disinteressi dei
propri genitori, purché gli dica:”Mi spiace, non posso aiutarvi, perché
ho offerto a Dio quello che potevo dare a voi." Così annullate le regole
di Dio per seguire la vostra tradizione. E questo è solo un esempio, ma
ce ne sono molti altri!"

14-16 Poi Gesù invitò la folla ad avvicinarsi, e disse: “Gente!
Ascoltatemi e cercate di capire! Voi non vi contaminate con quello che
vi entra dentro, ma con quello che tirate fuori! Pensateci bene!”

17-19 Quando lasciò la folla ed entrò in casa, i suoi seguaci gli
chiesero maggiori spiegazioni. Gesù rispose: “Non lo capite neanche voi?
Non capite che quello che mangiate non può contaminarvi? Il cibo non
entra nel vostro cuore: passa dallo stomaco e finisce nella fogna.”
(Gesù voleva dire che era permesso mangiare qualunque cibo)[^5].

20-23 Poi aggiunse: “È quello che esce dalle persone che le contamina.
Perché è dall’interno, dal cuore dell’individuo, che partono i pensieri
cattivi, gli abusi sessuali, i furti, gli omicidi, il tradimento,
l’insoddisfazione, la cattiveria, l’inganno, l’immoralità, l’invidia, la
maldicenza, la superbia e tutte le follie. Sono tutte queste cattiverie
che, uscendo dalla persona, la contaminano e la rendono impura!”.

### Gesù e la fiducia della donna straniera
24 Gesù partì dalla Galilea per dirigersi verso la zona di Tiro e Sidone
e si fermò in una casa. Cercò di non farlo sapere a nessuno, ma non
riuscì a passare inosservato.

25-26 Subito, una signora che aveva una figlia posseduta da uno spirito
del male e aveva sentito parlare di Gesù gli si avvicinò e si buttò ai
suoi piedi, pregandolo di cacciare il demonio da sua figlia. La donna
era straniera di origine sirofenicia.

27-30 Gesù le disse: “Prima vengono i figli: non sta bene prendere il
cibo dei bambini per buttarlo ai cani!”. Ma la donna rispose: “Signor
Padrone, ha ragione, ma persino i cagnolini sotto il tavolo mangiano le
briciole che cadono ai figli.” E Gesù: “Visto che insisti, vai e vedrai
che lo spirito del male ha lasciato tua figlia”. Quando la signora
arrivò a casa trovò la bambina sdraiata sul letto e il demonio se n’era
andato.

### Il sordomuto
31 Dalla zona di Tiro, Gesù passò per la città di Sidone e poi tornò
verso il lago di Galilea, nella zona delle Dieci Città.

32-35 Gli presentarono un sordomuto, implorandogli di poggiare le mani
su di lui per guarirlo. Gesù lo prese in disparte, lontano dalla folla,
e gli mise le dita nelle orecchie, poi sputò e gli toccò la lingua.
Infine, alzando lo sguardo verso il cielo, sospirò e ordinò “Apritevi!”
Immediatamentente a quel signore gli si sturarono le orecchie e si
sciolse la lingua.

36-37 Gesù ordinò ai presenti di non raccontare l’episodio, ma più lo
vietava, più ne parlavano. Erano talmente meravigliati per quello che
Gesù aveva fatto, che esclamavano: “Fa sempre delle cose incredibili!
Addirittura fa sentire i sordi e parlare i muti!”

[^3]: Es 20:12; Deut 5:16

[^4]: Es 21:17; Lev 20:9

[^5]: nota dell’autore