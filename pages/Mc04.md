---
layout: page
title: Marco 4
---

[<-indietro](Mc03.html)  [avanti->](Mc05.html)
 
 ------------------------------------------------------------------------
 
 #### Il seminatore

##### 1

Gesù riprese ad insegnare lungo il lago, ma fu circondato da una folla enorme. Era così pressato che dovette salire e sedersi dentro una barca in riva al lago, mentre la gente lo ascoltava dalla spiaggia.

##### 2-9

Usando dei racconti, insegnava alla folla tante cose. Ad esempio, diceva: “Sentite questa. Un giorno un contadino uscì a seminare. Mentre lanciava i semi, una po’ di seme cadde lungo la strada e vennero gli uccelli e lo mangiarono. Un’altra parte cadde fra i sassi, dove non c’era molta terra, e spuntò subito perché il terreno era poco profondo. Quando si alzò il sole, si bruciò e, avendo poche radici, si seccò. Un’altra parte cadde tra i rovi che, crescendo, la soffocarono e non portò frutto. Ma altri semi caddero sulla terra buona, maturarono e portarono frutto, e produssero trenta, sessanta o cento volte tanto”. E concluse: “A buon intenditor, poche parole!”

##### 10-12

Quando poi rimase da solo, i suoi e i <a href="http://www.pachialu.it/doku/doku.php?id=glossario#discepoli" class="wikilink1" title="glossario">Dodici</a> gli chiedevano spiegazioni sui racconti. Disse: “A voi ho rivelato il mistero del governo di Dio; agli altri invece gli si racconta tutto in metafore, così: *guardano, ma non vedono, ascoltano, ma non capiscono, in modo che non cambino vita e siano perdonati*<sup><a href="#fn__1" id="fnt__1" class="fn_top">1)</a></sup>”.

##### 13

Continuò dicendo: “Se non capite questa storia, come farete a capire tutte le altre?”

##### 14-17

“Il contadino semina il messaggio. Quelli lungo la strada sono le persone che ricevono il messaggio, ma quando l’hanno ascoltato, subito viene il Capo del Male, e porta via il messaggio seminato in loro. Allo stesso modo, quelli che ricevono il seme sulle pietre sono quelli che, quando ascoltano il messaggio, subito l’accolgono e sono contenti, ma non hanno radici salde, sono instabili e quindi, appena arriva qualche difficoltà o persecuzione per colpa del messaggio, subito si scoraggiano.

##### 18-20

Poi ci sono quelli che ricevono il seme tra i rovi: sono quelli che hanno ascoltato il messaggio, ma arrivano i problemi della vita e l’abbaglio della ricchezza e tutte le altre insoddisfazioni e il messaggio viene soffocato e rimane sterile. Quelli invece che ricevono il seme su terreno fertile, sono quelli che ascoltano il messaggio, lo vivono personalmente e portano frutto trenta, sessanta, o cento volte tanto“

#### Altri racconti

##### 21-23

Poi disse: “Ma voi accendete la luce e poi la coprite? Montate i lampadari sotto il letto o sul soffitto? Sappiate che le cose nascoste vengono alla luce, e i segreti allo scoperto. Chi vuole capire, capisca.”

##### 24-25

E ancora: “Ascoltate bene: con la misura che usate, vi verrà misurato, e anzi, rincareranno la dose. A quelli che hanno, gli daranno di più, e a quelli che non hanno, gli toglieranno anche quel poco che avevano.”

##### 26-29

Continuò dicendo: “Il governo di Dio è come uno che semina un terreno. Va a dormire, poi si sveglia e giorno dopo giorno i semi germogliano e crescono. Il terreno, da solo, produce prima la foglia, poi la spiga e alla fine i chicchi maturi. Ma quando il grano è maturo, il contadino subito lo taglia e lo porta a casa, perché è la stagione del raccolto.”

##### 30-32

E raccontò: “A che cosa possiamo paragonare il governo di Dio? Che immagine possiamo usare? È come un seme minuscolo, come i semini di mostarda, che quasi non si vedono, ma poi germogliano e crescono e superano tutte le piante dell’orto, tanto che producono dei rami usati dagli uccelli per fare il nido.”

##### 33-34

Con questi e molti altri racconti trasmetteva il messaggio, fin dove erano in grado di capire. Con gli altri parlava solo per storielle, ma ai suoi allievi spiegava tutto in privato.

#### Gesù calma la tempesta

##### 35-36

Lo stesso giorno, al tramonto, disse agli allievi: “Andiamo all’altra riva.” Lasciando indietro la folla, lo accompagnarono in barca, così com’era, insieme ad altre barche.

##### 37-38

A un certo punto, si alzò un vento esagerato e delle onde enormi, e iniziavano a imbarcare acqua. Ma Gesù stava dormendo a poppa su un cuscino. Gli allievi lo svegliarono gridando: “Professore, non ti interessa che stiamo tutti per annegare?”

##### 39-41

Gesù si sveglio e sgridò il vento e disse al lago: “Silenzio! Calmati!”. Il vento scomparve e si fece calma piatta. E rivolgendosi agli allievi: “Perché eravate così spaventati? Non vi fidate ancora?” Gli allievi erano terrorizzati, e dicevano fra di loro: “Ma chi è questo qua? Perfino il vento e le onde gli ubbidiscono!”

<sup><a href="#fnt__1" id="fn__1" class="fn_bot">1)</a></sup> Is 6:9-10


------------------------------------------------------------------------
[<-indietro](Mc03.html) [avanti ->](Mc05.html)
