---
title: Mc04
permalink: /Mc04/
---

[<<]][[/Mc03|<]] [[/Mc05|>](/Mc01 "wikilink") [&gt;&gt;](/Lc01 "wikilink")

Il seminatore
-------------

1 Gesù riprese ad insegnare lungo il mare, ma fu circondato da una folla enorme, tanto che salì su una barca e si mise seduto, in riva al mare, mentre la folla rimaneva sulla spiaggia.

2 Usando dei racconti, insegnava alla folla tante cose. Ad esempio, diceva: 3 «Ascoltate questa. Un giorno un seminatore uscì a seminare. 4 Mentre seminava, una po' di seme cadde lungo la strada e vennero gli uccelli e lo mangiarono. 5 Un'altra parte cadde fra i sassi, dove non c'era molta terra, e spuntò subito perché non c'era un terreno profondo. 6 Poi si alzò il sole, la piantina si bruciò e, avendo poche radici, si seccò. 7 Un'altra parte cadde tra i rovi che, crescendo, la soffocarono e non portò frutto. 8 Ma un'altra cadde sulla terra buona, maturò e portò frutto, e produsse trenta, sessanta o cento volte tanto». 9 E concluse: «Se ci sentite, usate bene le orecchie!».

10 Quando poi rimase da solo, i suoi e i Dodici gli chiedevano spiegazioni sui racconti. E gli disse: 11 «Vi ho rivelato il mistero del governo di Dio; a quelli di fuori invece gli si racconta tutto in metafore, 12 così: "guardano, ma non vedono, ascoltano, ma non capiscono, in modo che non cambino vita e siano perdonati».

13 Continuò dicendo: «Se non capite questo racconto, come farete a capire tutti gli altri racconti?

14 Il seminatore semina il messaggio. 15 Quelli lungo la strada sono quelli nei quali viene seminato il messaggio; ma quando l'ascoltano, subito viene il Capo del Male, e porta via il messaggio seminato in loro. 16 Analogamente, quelli che ricevono il seme sulle pietre sono quelli che, quando ascoltano il messaggio, subito l'accolgono e sono contenti, 17 ma non hanno delle radici salde, sono instabili e quindi, appena arriva qualche difficoltà o persecuzione per colpa del messaggio, subito si scoraggiano.

18 Poi ci sono quelli che ricevono il seme tra i rovi: sono quelli che hanno ascoltato il messaggio, 19 ma arrivano i problemi della vita e il luccichìo della ricchezza e tutte le altre insoddisfazioni che soffocano il messaggio che rimane sterile. 20 Quelli invece che ricevono il seme su terreno fertile, sono quelli che ascoltano il messaggio, lo vivono personalmente e portano frutto trenta, sessanta, o cento volte tanto»

Altri racconti
--------------

21 Poi gli disse: "Ma voi accendete la luce e poi la coprite? Montate i lampadari sotto il letto o sul soffitto? 22 Sappiate che le cose nascoste vengono alla luce, e i segreti allo scoperto. 23 Chi ci sente, usi bene le orecchie.”

24 E ancora: "Ascoltate bene: con la misura che usate, vi verrà misurato, e anzi, rincareranno la dose. 25 A quelli che hanno, gli daranno di più, e a quelli che non hanno, gli toglieranno anche quel poco che avevano.”

26 Continuò dicendo:"Il governo di Dio è come uno che semina la terra. 27 Va a dormire, poi si sveglia e giorno dopo giorno i semi germogliano e crescono. 28 La terra, da sola, produce prima la foglia, poi la spiga e alla fine i chicchi maturi. 29 Ma quando il grano è maturo, il contadino subito lo taglia e lo porta a casa, perché è la stagione del raccolto.”

30 E raccontò: A che cosa possiamo paragonare il governo di Dio? Che immagine possiamo usare? 31 È come un seme minuscolo, come i semini di mostarda, che quasi non si vedono, ma poi fanno le piantine che crescono e superano tutte le piante dell'orto, tanto che fanno dei rami che bastano agli uccelli per fare il nido."

33 Con questi e molti altri racconti trasmetteva il messaggio, fin dove erano in grado di capire. 34 Con gli altri parlava solo per storielle, ma a quelli che aveva chiamato spiegava tutto in privato.

Gesù calma la tempesta
----------------------

35 Lo stesso giorno, al tramonto, disse ai discepoli: "Andiamo all'altra riva." 36 Lasciando indietro la folla, lo accompagnarono in barca, così com'era, insieme a delle altre barche.

37 A un certo punto, si alzò un vento esagerato, con delle onde enormi, e iniziavano a imbarcare acqua.

38 Nel frattempo, Gesù stava dormendo a poppa su un cuscino. I discepoli lo svegliarono gridando: "Professore, non ti interessa che stiamo tutti per annegare?"

39 Gesù si sveglio e sgridò il vento e disse al lago: "Silenzio! Calmati!". Il vento scomparve e si fece calma piatta. E rivolgendosi ai discepoli: "Perché eravate così spaventati? Non vi fidate ancora?" 41 I discepoli erano terrorizzati, e dicevano fra di loro: "Ma chi è questo qua? Perfino il vento e il mare gli ubbidiscono!"

[<<]][[/Mc03|<]] [[/Mc05|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
Altre versioni
--------------

[/BLM](/{{BASEPAGENAME}}/BLM "wikilink") [/CEI](/{{BASEPAGENAME}}/CEI "wikilink") [/ND](/{{BASEPAGENAME}}/ND "wikilink") [/NR](/{{BASEPAGENAME}}/NR "wikilink") [/RIV](/{{BASEPAGENAME}}/RIV "wikilink") [/TILC](/{{BASEPAGENAME}}/TILC "wikilink")

[Category: Marco](/Category:_Marco "wikilink")