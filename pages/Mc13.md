---
title: Mc13
permalink: /Mc13/
---

[<<]][[/Mc12|<]] [[/Mc14|>](/Mc01 "wikilink") [&gt;&gt;](/Lc01 "wikilink")

La fine del mondo
-----------------

1 Mentre Gesù usciva dal Tempio, uno dei suoi allievi esclamò: "Professore, guarda che pietre enormi e che costruzioni meravigliose!"

2 Gesù gli rispose: "Vedi come sono grandi? Sappi che di queste pietre non ne rimarrà una sola sull'altra: verranno tutte buttate giù!"

3 Più tardi, quando si trovava sul colle degli Ulivi, di fronte al Tempio, Pietro, Giacomo, Giovanni e Andrea, di nascosto, gli chiesero: "Quando succederanno queste cose? Che eventi premonitori ci avviseranno?"

5 Allora Gesù cominciò a spiegargli: "Non fatevi ingannare da nessuno! Molti si presenteranno a nome mio, diranno di essere il Prescelto di Dio e inganneranno tante persone. 7 Quando sentirete parlare di guerre vicine o lontane, non abbiate paura, sono cose che devono succedere, ma non sarà ancora la fine.

8 Nazioni e governi combatteranno uno contro l'altro; ci saranno terremoti e carestie in molti paesi. Queste cose saranno solo l'inizio della sofferenza, ma fate attenzione perché sarete trascinati in tribunale e picchiati nei luoghi di culto [1]. Sarete accusati, per colpa mia, davanti a re e capi di governo, e così sarete miei testimoni.

10 Ma, prima di tutto questo, il mio messaggio [2] dovrà essere annunciato in tutte le nazioni.

11 E quando vi arresteranno per portarvi in tribunale, non preoccupatevi di preparavi il discorso: dite solo quello che Dio vi suggerirà in quel momento, perché non sarete voi a parlare, ma Spirito di Dio.

12 Il fratello tradirà a morte il proprio fratello, i padri tradiranno i propri figli, e i figli si ribelleranno ai genitori causando la loro morte.

13 E tutti vi odieranno, perché siete miei. Ma tutti quelli che resisteranno fino alla fine saranno salvati.

14 Quando vedrete "La Bestia Infame" nel posto in cui mai dovrebbe stare (chi legge cerchi di capire!), allora quelli che si trovano in Giudea [3] scappino in collina. 15 Se vi trovate sulla terrazza, non scendete giù in casa per prendere qualcosa. 16 Se siete fuori nei campi, non tornate indietro, nemmeno per prendere i vestiti!

17 "Guai alle donne incinte in quei giorni, e alle madri che allattano i figli! E pregate che la vostra fuga non capiti d'inverno, perché quelli saranno giorni di tale orrore, che non ce ne sono mai stati di simili fin dall'inizio della creazione, mé mai più ce ne saranno! 20 E se il Padrone non abbreviasse quel periodo, nessuno sopravviverebbe. Ma Dio ha accorciato il numero di quei giorni per amore dei suoi prescelti.

21 "E in quei tempi, se qualcuno vi dice: "Il Prescelto di Dio è qui!" oppure "Eccolo lì!", non vi fidate! Perché si presenteranno molti falsi Prescelti e falsi profeti che faranno miracoli incredibili per ingannare perfino quelli scelti da Dio, se fosse possibile. 23 Ma voi, state attenti! Vi ho avvertito!

Il ritorno di Gesù
------------------

24 "Nel periodo di quelle difficoltà, "il sole si oscurerà e la luna non splenderà più, le stelle cadranno dal cielo e i governatori del cielo verranno sconvolti". [4]

26 "Sarà allora che tutta l'umanità vedrà me, il Prescelto di Dio[5], venire dalle nuvole con grande potenza e splendore. E io manderò i miei angeli in tutte le direzioni a radunare i miei prescelti, dai più lontani confini della terra e del cielo."

28 "Ecco una lezione da imparare dall'albero di fichi: quando i suoi rami diventano teneri e spuntano le prime foglie, voi sapete che l'estate sta arrivando: nello stesso modo, quando vedrete succedere queste cose che vi ho raccontato, potete stare sicuri che sto per ritornare, a brevissimo.

30 Infatti quelli della nostra generazione non moriranno prima che siano successe tutte queste cose. Il cielo e la terra scompariranno, ma le mie parole rimangono.

32 "Però nessuno sa quando verrà quel giorno e quell'ora, non lo sanno gli angeli di Dio e neanche io. Solo Dio Padre lo sa.

33 E dato che non sapete quando sarà quel momento, state svegli e attenti.

34 (Il mio arrivo) può essere paragonato a quello di un uomo che lascia la sua casa e parte per un viaggio. Assegna a ciascuno dei suoi dipendenti i propri compiti intanto che è assente e dice al portinaio di stare di guardia. Dunque, tenete gli occhi ben aperti, perché non sapete quando verrò: se di sera, a mezzanotte, prima dell'alba o di mattina presto.

36 Non fatevi trovare addormentati, ma pronti per il mio ritorno! È questo che raccomando a voi e a tutti: fatevi trovare pronti!

[<<]][[/Mc12|<]] [[/Mc14|>](/Mc01 "wikilink") [&gt;&gt;](/Lc01 "wikilink")

Note
----

<references>
</references>
[Category: Marco](/Category:_Marco "wikilink")

[1] sinagoghe

[2] vangelo

[3] Giudea

[4] Ger 30:7; Dan 12:1; Gioe 2:2

[5] [G/Messia](/G/Messia "wikilink")